/ /ma hA lo tsA sa rba dznyA pra dznyo ra tna su shrI dhwa dzasyapadasyabimokShabidzahAr/ /lo chen thams cad mkhyen pa shes rab rin chen rgyal mtshan dpal bzang po'i zhabs
kyi rnam par thar pa bzhugs so/ /na mo manydzu badzrA ya/ dpal ldan dge legs gser gyi gzhi las 'thon// yongs rdzogs yon tan sku bzhi'i bang rim can/ /phrin las gzi 'od phyogs
kyi mtha' 'jal ba/ /dpal ldan bla ma thub dbang lhun por 'dud/ /gang gi drin las bdag blo'i chu 'dzin ni/ /phyi nang gsung rab chu khur dpal gyi 'byor// legs bshad dbyar
skyes gad mos sa gsum 'gengs/ /phan bde'i char 'bebs 'jam dbyangs mchog tu rgyal/ /rang nyid mchog tu rlom pa'i nga ro yis| |bdag bstod gzhan smod dam pa'i tshul min
yang / /sgro bskur med par rang gi ngang tshul rnams/ /'khor du sgrogs pa sangs rgyas tshul lugs yin/ khyad par mkhas shing grub pa lhur len pa'i/ /dad ldan slob ma mang
pos mgrin gcig tu/ /gzhan gyis sbyar la sgro 'dogs skur 'debs dang / /bstod mi shes kyis bstod sogs skyon 'byung bas/ /chos rje yab sras gsum po'i rnam thar bzhin| |chad
lhag nor bas dben zhing sbyar legs par/ /rang gis ngang tshul

rang gis brjod dka' yang / /nan gyis bskul ngor cung zad brjod par bya/ de yang snga mo nas gus ldan mang pos gsol ba btab pa'i don du nan gyis bskul ba'i tshigs su bcad pa
bcu lhag yod pa 'di la/ skye ba 'di'i yon tan du snang ba'i skye ba blang tshul nas/ bstan pa la bya ba byas tshul gyi bar rags pa tshang yod pas| 'di nyid bshad byar byas
nas brjod na bzung sla bas de ltar bshad par bya'o/ /de yang yon tan bshad pa la 'jugayon tan bshad pa la nye bar 'god| yon tan bshad pa mthar phyin pa gsum du gnas pa'i'o/
/dang po ni/ tshigtshigs bcad dang po gnyis te/ phun tshogs dpal 'byor kun gyi 'byung gnas che/ zhes sogs ni/ nor bu rin po che gang zhig klu dbang mang po brten pas
phun tshogs kun gyi 'byung gnas su gyur pa'i rgya mtsho chen po'i gzugs su bkod nas shis par brjod pa'o/ /shes rab shes bya kun la thogs med 'jugaces pa/ mkhan pos rab
byung gi tshe rgyal ba'i ming yongs su rdzogs pa yon tan dang sbyar nas brjod pa/ mtshan spel du grags pa ste/ zla bo bsod nams rin chen zhes pa gcig gis zlas drangs nas
ye shes rin chen zer ram/ ye shes dang shes rab don gcig pas shes rab rin chen byas kyang rung zhing / ming gi yi ge mang ba la yon tan mang po yod gsungs nas/ gdung brgyud
rnams la'ang mtshan ring po 'dogs pa yin la/ shes rab rin chen rgyal mtshan dpal bzang po gyis gsungs nas btags pa yin gyi/ mkhan pos ye shes rgyal mtshan tsam las ma
btags kyang /

dpal bzang po rang nyid kyis bsnan pa lta bu'am/ ming shin tu ring po dgos zhes zhus nas btags pa'i lo tsA ba mchog ldan gyi mtshan lta bu yin no/ /rin thang med ces pa/ thugs
rje chen po rin po che'i gzugs su byas nas/ rin thang tshad med pa'i don yin na'ang / dgag tshig la 'khril nas rin thang gtan med pa lta bu'i snang ba 'char na/ rin thang
gzhal med thugs rje can/ /zhes brjod na'ang rung zhing / rin thang gzhal du med/ /sogs brjod na/ shes shes zhes dang | rin rin zhes sogs zlos 'khrid kyi rgyan nyams
par 'gyur bas mi bya'o// rgyal ba'i ring lugs ni/ de'i bstan pa'am/ rnam thar gyi ming ngo /gnyis pa la/ yon tan gyi gtso bo spyir bstan/ yon tan gyi khyad par so sor bshad
pa'o/ /dang po ni/ 'di dang gtan gyi sogs te/ tshe 'di'i dal 'byor gyi lus mchog gang la ragsrag las pa pha ma dang / gtan gyi phan bde kun gang la rag las pa bla ma ste/
de dag legs par dgyes pa'i slad du/ rang gi 'phral gyi bde ba thams cad dor zhing blos btang nas tshe stod la pha ma dang/ tshe smad la bla ma'i bzhed don thams cad nan
gyis sgrub par mdzad pa ste bya ba de 'ba' zhig la mi tshe bskyal bas na mdzad pa rgyun mi 'chad pa'o/ /'di ni kho bo'i tshe 'di la ldan pa'i yon tan gyi nang nas mchog
dang gtso bo yin te/ spyir rang don dor nas gzhan don sgrub par mdzad pa ni/ theg pa chen po'i lam gyi mthar thug dman pas sgrub mi nus pa yin la/ khyad par pha ma dang
bla ma la bya ba byed pa ni/ rgyal bas 'jig rten lugs kyi bstan bcos nas/ rnal 'byor chen po'i

rgyud kyi bar du/ lan gcig min par bsngags pa'i phyir te/ rgyal bas mdo sde nas gsung pa'i don / dpal mgon klu sgrub kyis bshes spring du/ gang la pha dang ma dag mchod byed
pa'i/ /rigs de tshangs bcas slob dpon bcas pa'ang lags| |de dag la mchod grags par 'gyur ba dang / /slad ma la yang mtho ris 'gyur ba lags zhes dang / rin chen 'phreng
bar/ pha ma srid zhu lhur len dang | |rigs kyi gtso la rim gro dang / /longs spyod legs spyad bzod gtong dang | |tshig 'jam phra ma med bden pa'i/ /brtul zhugs tshe gcig
byas pa des| |lha yi dbang po nyid thob nas/ /da dung du yang lha dbang bgyid/ /zhes dang | mkhas mchog dpa' bos/ kun rdzob byang chub kyi sems sgom pa'i man ngag pad ma
spungs pa zhes bya bar/ pha dang ma la rab gus shing / /rgan la rim gro byed pa sogs/ /mi yi chos lugs legs bsrung ba/ /'di ni ya rabs spyod pa yin/ /zhes sogs mang du gsungs
shing / pha ma la gnod pa byas pa'i 'bras bu 'phral du 'byung ba mdza' bo'i bu mo'i rtogs brjod sogs rgya cher 'byung mod/ yi ge mang du dogs pas mi spro'o/ /de bzhin
du rgyud du ma las/ mchod pa thams bcad yongs spangs nas/ /bla ma mchod pa yang dag brtsams/ /zhes gsungs pa dang / dpal mgon klu sgrub kyis/ rim lngar rgyas par gsungs
shing | chos rje pas/ lha dang 'byung po la sogs kyi/ /mchod pa thams cad rnam spangs nas// bla ma mchod par bya'o zhes/ /rab 'byams zhing na bzhugs pa yi/ /sangs rgyas
kun gyis mthun par gsungs/ /zhes dang / mgon po gang la mnyes gyur na/ / gal te bla na med pa yi/ /byang chub thob kyang de dor te/ /skye zhing skye ba thams

cad du/ khyod kyi 'phrin las sgrub par shog /ces pa byis pa nyid nas thos shing / gzungbzung la yid dga' du ma byas pa'i steng du/ phyis mdo rgyud bstan bcos man ngag kun tu/
don rgya cher gsungs shing / jo bo chen pos kyang / 'brom la/ tshe stod kyi bya ba byas tshad la/ /se btsun sogs kyis bla ma la gus pa dang | bran g.yog byas pa rnams
lam du song zhes pa dang / 'brom ston nyid kyis kyang / yon tan che skyes chung skyes thams cad bla ma la brten nas skye/ skyon che 'grib chung 'grib thams cad bla ma la
brten nas 'grib ces pa sogs yang dang yang du gsung ba la/ nyams len gyi gtso bor byas pa'i phyir ro/ /de yang phan 'dogs kyi zhing la bya ba byas tshul ni/ 'di ltar pha
ma rnams dpal ldan sa skya pa'i mi yin pa/ sde chus kyi shugs kyis khyi mo dmag chen du grags pa'i dus su| phag gru pa'i 'og tu shor nas yun ring ma lon pa na/ ba do dpon
brgyud dpon drung hor sog pa zhes bya bas/ rdzong gsar bkra shis sgang bzung / khong gi g.yog po drag thog nyi shu skor gyis/ kho bo'i pha ma'i sa mkhar btsan rab yod sar|
lung pa'i mtshams 'dzin dang / nas rgya sogs byas nas sdad pa rnams/ dpon zhen du byas nas/ stag tshang ba dpon slob gsum ga'i dmag bod nas btson du 'dzin pa sogs byas/
de rjes sa cha blos ma thong nas yul du 'bab pa'i 'jig rten du/ kho bo lo bdun lon pa gcig gis/ dpon drung hor sog po la phyag rten phul nas/ pha ma sdod bde bar byas|
lo bcu bzhi pa la thob rgyal du slebs nas yig mkhan mthil ma byas shing | las tshan yang mang po'i khur khur'khur te/ nang pa drung gzhon pa'i thugs bzung nas kun gyi smon

shing | pha ma la phan legs par btags/ lo bcu dgu lon pa'i tshe/ lang 'gro phu mda' ma 'cham pa'i rkyen gyis mda' ba'i mi sde rnams rnam rgyal gling pas do dam byas nas phu
la bsus pa'i dus su/ kho bo yang thob rgyal nas bros thabs byas| rnam gling pa'i yig mkhan du yong la re ba'i 'bad rtsol pha ma dang / dpon slob gnyis kas byas na'ang kho
bo snga mo nas rab byung gcig yong du re ba'i thabs 'dun sna tshogs yod pa'i dbang gis/ pha ma'i tshe 'dir snang gi blo dad ma bstun par 'grosgros sna tshogs byas te rab
tu byung / de rjes rkyang 'dul ba nas pha ma la zas dang gos kyis bskyang bar gsung pa bzhin du zla ba bdun brgyad re tsam sbrel ba lan 'ga' re'i bar du/ yi ge bris pa'i
gla rngan gyis phan btags/ mdor na rab byung dang slob gnyer gyi phun tshogs yal bar dor nas drin gang lon byas shing / khyad par mdo las/ pha ma gnyis phrag pa ya re la
bkal te/ stong gsum bskor kyang drin mi lon gyi/ pha ma rab byung la bkod na drin lon par gsungs pa ltar/ gnyis ka rab byung byas| khrims ldan bla ma la gus shing / zhabs
tog dang / dge sbyong la legs par sbyar/ bla ma la bya ba byas tshul ni/ spyir bla ma gang bstan kun gyi thugs gang zin gy-is rtsol ba byas pas/ shin tu dgyes pa sha stag
du bzhugs mod/las 'brel khyad par can yod pa'i bla ma'i gtso bo ni/ chos 'khor ba yab sras yin pas/ bla ma gzhan la bshad sbyang du ma phul nas kyang 'di pa'i dgongs
pa bskangs te/ dang por chos sgor zhugs ma thag nas 'phral gyi nyer mkho'i phyag phyi spyi dang / khyad par du phyag dpe bzhengs pa/ 'phral gyi yig mkhan

sogs slob gnyer dang bshad nyan sogs yal bar dor te/ mkhan po 'brom ston rin po che lo brgyad kyi bar dang / slob dpon rin po che sems dpa' chen po lo bcu drug gi bar du mnyes
par byas so/ khyad par dbus phyogs su slob gnyer la 'gro ba'i lam khar byams chen du/ sems dpa' chen po gzhon nu rgyal mchog pa'i gsung gis/ da khyod dbus la 'byon mi
dgos/ slob gnyer zhib cha nged kyis slob/ byams chen gyi chos grwa 'chos/ nas khal brgyad cu re la sogs pa'i gzhi rten sbyor bas cis kyang sdod/ ces mtshan phyed kyi bar
du bka' nan che bar byung na'ang / mkhan po rin po che'i zhal ras kyi dkyil 'khor yid la bris pa bzhin du gyur te/ bshad sbyang gi zhu 'bul sgo du ma nas byas/ gting bla
ma la rtsi 'jog byed pa'i thugs mthong 'khrungs 'dug na'ang / 'phral bka' bkyon gyi rnam par snang ba du ma 'khur dgos byung /de rjes dbus su/ 'bras spungs chos rje 'jam
dbyangs bkra shis dpal ldan pa dang sne'u rdzong pa gsol dpon grags dbang pa dang / phag gru dbon po ba gnyis ka ste/ yon mchod kun gyis chos dang zang zing gi 'byor pa
bla na med pas bskyangs/ 'bras spungs su phan thogs su re ba'i zhal brda dngos shugs du ma nas gnang mtshams/ chos rje sems dpa' chen pos/ byang chub gling gi 'chad nyan
la shog gsung pa phebs/ spyir grwa tshang chung chung gi 'chad nyan byed pa phangs shing / dgos slob chung du mi 'os/ ces sogs kun gyis rgya cher gleng zhing slob dpon 'dul
mngon pa rang gis kyang / slob chung gi ming mi 'dogs/ phyag 'tshal mi dgos gsungs pa sogs mdzad kyang / bla ma dgyes pa'i thabs 'ba'

zhig la bsam ste/ slob chung gi khur 'khyer/ phyag 'phul/ chos bar sar sleb 'phral du chos zhus/ gzhan zer thams cad khyad du bsad pas/ bshes gnyen bsten tshul gtso bor byed
pa 'ga' res legs par bsngags pa'ang byung zhing / 'chad nyan pa'i ming yang lo ngo bcur byas/ de'i bar la'ang/ chos rje bo dong phyogs las rnam rgyal gyi bkas/ nged gar
'gro'i zla la 'gro/ /de nyid 'dus pa'i bdag po 'chol gsung ba sogs kyi dgyes pa bskyed pa'i bka' nan cher byung yang / dang po'i grwa sa la zhen pa dang / gtso bo bla ma
yab sras kyi sku gsung thugs kyi rnam pa yid la shar ba na/ mgon po gang la mnyes gyur na/ /zhes sogs dran zhing / dpal ldan steng gi chos rje rgya ston shAkya bzang po
ba dang / zha lu ba'i mkhas pa chen po rin chen bsod nams 'phel gyis kyang / chos 'khor sgang du phan mi thogs na/ shi ba dang khyad med/ ces sogs gsung pa rnams dran nas
bshad sbyang nar mar zhus/ re shig bo dong sogs su gang sleb byed pa'i khas len gyi zhu 'phen yod mtshams/ gdan sar sleb pa gsan nas/ bka' lung nar ma las grol zhing / dgyes
tshor dang bslab bya'i bka' shog phebs so// de bzhin du dbus nas 'jam dbyangs chos rje dang / mkhas mchog yon tan rgya mtshos kyang dgyes pa bskyed pa'i bka' shog rten
bcas phebs shing / rgya ston rin po ches ni/ de ma thag tu dgon par shog gsung nas/ bsu ba dang / khri mthon po la 'jog pa dang / bzhugs gdan khyad par can gyi gnang sbyin
dang bcas pa mdzad/ mkhyen rab dbang phyug grags pa bzang pos ni/ kho bo gdan sar slebs 'phral nas/ nang rten byams mgon bzhengs pa'i rtsol ba byas

mtshams| bka' shog gser zho nyi shu lhag pa'i gnang sbyin/ bslab bya dang bcas pa phebs shing / bde bar gshegs gshegs kyi bar du shin tu dgyes par mdzad do/ /e ma sangs rgyas
la yang zhing khams yod/ /bla ma so so'i bzhed pa cig char du/ /bsgrub pa'i rdzu 'phrul bdag gis ma thob pas/ /shin tu dka' ba'i las 'ga' byung na yang / /rtsa ba'i mkhan
slob gtso bor bzung nas ni| |bka' drin bsam pa'i khur chen lhur blangs pas/ /dgongs pa gzhan du phyogs pa du mas kyang / /shin tu dgyes pa'i bsngags pa thob par gyur/
/gdan sar slebs nas kyang / rtsod dus kyi dbang gis sbyin bdag dang grwa sar gtogs pa 'ga' re'i rgyud nag phyogs pas bsgyur nas bar chad dang / tho 'tsham pa'i rnam pa du
ma lo shas kyi bar du byung ba la'ang / gtso bor bzod pa'i phub bzung / byams pa'i mtshon 'phyar/ snying rje'i gzhu bdung / thabs mkhas kyis mda' phyogs med du 'phangs
shing / khyad par rang bde dor nas/ bla ma'i bzhed don bsgrubbsgrubs pas bla ma dam pa rnams kyi thugs rje dang / byin rlabs kyi dpung tshogs yan lag bzhi'i mthu dang / nus
pas/ mi mthun phyogs pa'i g.yul las rnam par rgyal te/ chos kyi rgyal srid dus skabs la ltos pa'i yar 'phel du gyur to/ /gnyis pa la/ dal 'byor gyi skye ba blang tshul/
tshe 'di yi phun tshogs yal bar dor tshul/ dge ba'i bshes gnyen mnyes par byas tshul/ gzhung lugs kun la legs par sbyangs tshul/ rgyal ba'i bstan pa la bya ba byas tshul
lo/ /dang po la/ rgyu ni/ dge legs legs spyad ring nas goms pa'i mthus//

zhes pas te/ 'di ni spyir mngon mtho lha mi'i lus dang / khyad par dal 'byor tshang ba'i lus ni/ tshe rabs snga ma rnams su/ tshul khrims rnam dag bsrungs pa la sogs pa'i dge
ba mang pos bsgrubsgrub dgos par lung rnam dag las| rgya cher gsungs pa rgyu mtshan du byas kyi snga ma'i tshe rabs 'di la 'di dang 'di byas sogs kyi sngon gnas rjes su
dran pa'ang med la/ byis pa'i dus su skyes stobs sam/ las bzang po'i nus pas skye ba snga ma'i bag chags gtam du smras pa sogs kyang yod par ma grags so/ /dus phyis lam
'bras kyi chos skor phal cher chos rje lo chen nas brgyud de chos rje sems dpa' chen po'i drung du thob kyang / chags med dang / 'phrul 'khor gyi phyag len sogs zhib pa
mi bzhugs par snang bas/ bcom ldan chen po grags pa 'phel ba/ byis pa'i dus nas kyi bla ma'ang yin/ thugs rjes kyang shin tu 'dzin par yod cing / bla med kyi dbang bskur
yang / mang du zhu 'phro yin pa la/ lam 'bras rgya cher bzhugs shing / 'phrin las kyang shin tu che ba'i drung du/ bskyar nas zhu khar/ rmi lam du mi dkar po gcig brngassngas
mgor byung nas/ khyed shar pa ye shes rgyal mtshan pa'i skye ba yin/ 'og dong na yod pa'i lam 'bras kyi dpe cha rnams ma bton na/ rul 'gro bar 'dug go zer ba cig byung
/ shar pa ni/ chos rje ngor pa kun dga' bzang po'i rtsa ba'i bla ma/ chos 'jig rten gyi bka' drin shin tu che ba zhig du snang zhing / rje btsun red mda' bas/ dus 'khor
bkag pa'i tshe/ lan thebs shos su byed pa zhig yin par snang na'ang / kun rig sogs kyi yig cha 'dra byas 'dug pa ni/ kho bo'i rnam shes kyi rgyun du mngon pa ye mi snang
ngo / /

spyir gsung rab la thos pa mang du bsags pa zhig gi rigs rgyun yin par ni rigs pas grub cing / grub mtha' 'jog lugs sogs kyi blo rig dang sbyar na/ pa tshab lo tsA ba nyi ma
grags kyi bu bzhi'i nang tshan/ rma bya sbyang brtson dang / 'jam gsar shes rab 'od zer dang / blo rig mthun par snang ngo/ kha cig chos rje lo chen yab sras/ jo bo yab
sras su grags shing grub la/ bcom ldan chen po khu ston du grags pa dang sbyar zhing / khyad par bka' gdams glegs bam gyi/ ma 'ongs lung bstan gyi/ pu to ba lung bstan las/
lus bskyed pa'iyi pha ma dang / /sems bskyed pa yi bla ma dag/mtshungs par rab tu bsgrub byed pa| |zhes sogs dang / 'di dang gtan gyi lus mchog kun/ /zhes sogs don gcig
tu snang bas/ pu to ba'i rigs rgyun yin zhes zer mkhan yod pa 'dra na'ang / de dag rigs gsum mgon po'i rnam 'phrul du/ yang yang gsungs pas| 'ong don mi snang mod kyi/
spyir jo bo yab sras kyis legs par bskyangs shing rjes su bzung ba zhig tu grub la/ khyad par skad gnyis kyi bag chags dang / bod kyi chos rgyal la shin tu mos tshul sogs
dang sbyar na/ nag tsho'i slob dpon rgya brtson seng tsam la ni 'gal ba'ang med dam snyam ste/ legs spyad ring nas goms pa tsam du legs par grub bo/ /lus kyi ngo bo ni/
dal 'byor bcu yi rten bzang legs par thob/ /ces pa ste/ dal ba brgyad dang 'byor pa bcu'i ngos 'dzin gzhan du mang po bshad pa rnams ma tshang ba med par ldan pa'o/ /de
yang yul phyogs ni/ gtsang g.yas ru'i smad/ chos rje lo chen skyabs mchog yab sras gnyis/ bcom ldan chen po rnams 'khrungs yul dang

shin tu nye ba/ lang 'gro khang dmar zhes bya ba yul gyi dge bcu tshang ba'o// rigs ni/ bod na bram ze'i rigs su grags pa med pas/ gzhan gsum gyi nang nas rje rigs/ rus ni/
lha sa dan 'bag tu sngags pa gcig gi bu mos lha khang du mar me spor du phyin pa na/ khro bo shin tu sna ring ba zhig gis spyad pa las/ khye'u sna bo che khro bo'i cha byad
can lag na khrag long bzung ba zhig byung ba tshogs bdag gi bur grags pa'i bu brgyud/ mi rabs 'ga' na sa skya pa dang / stod hor 'thab pa'i tshe dpa' bo byas pa/ nag
po bdud 'dul skad pa zhig la/ dpa' rtags su gtsang gi bod 'brog gang bzang bar re 'doms shigaces gnang ba na lung phran kha lhor stan pa la lang 'gro dang / byang stan la
lhan bzang zer ba byung nas brtag pas/ lang 'gro bzang bar mthong zhing / 'brog sbra bor khyung gsum du grags pa las bo re 'doms te/ sa mkhar mi sde bskul nas brtsigs te
gnang ba la/ shin tu brtson pas/ hor dmag gis stag tshang dang 'khrugs nas phab pa'o/ /mi rgan bod 'brog la dbyar sa dgun sa byed pa sogs kyi chab srid 'tshams shing 'byor
pas brgyan pa'i mi brgyud drug bdun gyi bar du/ dpal ldan sa skya pas legs par bskyangs pa'o/ /de yang kho bo'i mes po khang dmar ba dpon bsod nams rgyal po ni/ dbang
rnam sras rgyal mtshan pa'i yig dpon byas/ rje btsun 'jam dbyangs la lhag pa'i lhar bzung nas/ gsol ba rgyun tu 'debs/ tshigs bcad rtsom pa la thogs pa med/ 'dis mdzad pa'i
'jam dbyangs kyi bstod pa smon lam dang sde byus kyi 'chags 'jig byung tshul sogs tshigs bcad du byas pa dang / rang gi rus rgyud la'ang / ro grib

dmar grib byad kha la sogs kyis/ /mi tshugs sngags 'chang gnod sbyin rigs phyir ro/ /zhes sogs mang du mthong na'ang/ phyis yi ge rnams brlag nas ma rnyed do| |de la bu dpon
don grub rgyal po dang / dpon yig dpal 'byor bzang po gnyis byung ba kho bo ni/ de gnyis khyim so sor ma gyes gong du/ sha ru bla ma mgon po rgyal mtshan zhes bya ba la
lung pa 'di'i shi dge gson las mtha' dag byed pa bu slob mang rags dang bcas pa zhig gi bu mo lnga tshar lha mo skyabs zhes bya ba/ bud med kyi yon tan du ma dang ldan pa
zhig khyim thabs su blangs pa las skyes so/ /dus ni/ bstan rtsis yongs grags ltar na rgyal ba mya ngan las 'das nas lo gsum stong lnga brgya dang sum cu/ dus 'khor lugs
kyi rtsis lugs 'thad ldan ltar na/ gnyis stong gnyis brgya gya gcig 'das pa sa skyong zhes bya ba| shing mo bya'i hor zla bzhi pa sa ga zla ba'i tshes gsum/ skar ma smin
drug la skyes so zhes ma las thos so/ /gza' sbyor sogs kyang / 'dod na brtsis pas gsal mod snang chung ngo / /pha sku mched gnyis kyang / bla ma dang dkon mchog la dad pa
dang / dpon sa la gus pa dang / 'khor 'bangs gnyen 'dun la byams pa dang / shes rab che zhing / khyad par phyi ma ni/ skya sgom gyi tshul du/ rje btsun 'jam dbyangs sogs
kyi bsgom bzlas la shin tu brtson la/ rgya bod kyi rgyal rabs dang bstan rtsis sogs kyi yig tshang la shin tu 'dris pas/ 'dis sbyar ba'i yig tshang rgyas 'bring bsdus pa
sogs mang ngo / /snga ma ni/ chos rje sems dpa' chen pos mkhan po dang | rgya ston shAkya bzang pos slob dpon mdzad de rab tu byung / dge sbyong shAkya 'od zer du btags/
dgon pa la zhen che zhing bla ma

la mchog tu mos so/ /ma rgan ni/ kho bo nyid kyis mkhan po dang / 'ug tshang rin po che tshul khrims dpal bzang pos slob dpon mdzad de/ dge tshul ma gtsang ma byas| shes rab
bzang mo zhes btags/ dad gus dge sbyor la brtson pa'i ngang nas 'das/ gsum ka la grongs rtags sogs kyang shin tu ngo mtshar ba mang po byung ste ma brjod do/ /gnyis pa
ni/ mi rtag rtag 'dzin sogs te/ btsas nas lo gsum pa la| lo chen chos kyi rgyal po skyabs mchog dpal bzang po'i drung du skyabs gsum 'dzin pa'i dge bsnyen zhus/ ming dkon
mchog skyabs su btags 'dug na'ang gsal bar ma dran/ cung zad dran pa'i tshe/ lo chen 'dis gsol ras zhig kyang gnang / khyod khang dmar ba'i bu de yin nam gsung / yin lags
zhus pas/ btsun pa e byed gsung / byed lags zhus pas/ phyag mgo thog du bzhag nas btsun pa cis kyang gyis ang gsungs/ lo lnga pa tsam la mas sgrol ma khas slob byas pa
tshegs chung ngus zin zhes thos so/ /nang gcig phas ka kha slob pa tsha gong du 'dogs dang bcas pa blo la zin nas dgong mo sa la bris shing mtshan mo pha rgan gyi rtsib ma
la mdzub ris byas pa gsal bar dran/ lo bdun pa la yi ge bslabs/ zla gcig la legs par lobs/ de mtshams slob dpon thag ring rab tu 'byon dgos pa'i rkyen byung nas/ yig phrug
bco lnga skor yod pa 'gyes par chas pa na/ slob dpon gyis bdag la yig phrug sdad pa rnams kyi 'khrid grogs gyis gsung nas ma gyes par so nam ran ran du bskyangs pas kun
gyis mtshar du 'dzin pa byung / lo brgyad dgu'i skor du spun zla dang khyim

mtshes kyi byis pa 'ga' la khas slob byas nas 'jam dpal mtshan brjod la sogs pa mang po rnams/ lha spar sogs kyi rten gyi drung du/ mar me lha bshos sogs kyi mchod pa gang
'byor bshams nas/ mtshan phyed kyi bar du kha ton du byas pas rmi lam du rgya nag ri bo rtse lnga mthong zhing 'dzegs pa sogs kyi mtshan ma 'ga' re dang / chos rgyal ma tsam
gyi bstod pa smon lam rnams tshar re bris zin ma thag tu blo la zin pa dang / lo rgyus 'bring po re tsam gdangs mar 'don pa thos ma thag tu zin pa sogs dang / rmi lam
du nyi ma shar mtshams su/ dung dkar dgu btud nas bus pa sogs kyi rmi lam 'byung ba sogs dang / rgyal sras thogs med kyi rnam thar klog pa la mig mchi mas gang ste/ klog
'phro 'jog dgos pa sogs kyi dad pa dang / nges byung 'phel ba'i ngang nas rgya ston rin po che dang / bcom ldan chen po sogs la dbang dang lung 'ga' re'ang zhus/ chos 'khor
du yi ge 'bri ba sogs kyi ngang nas btsun pa gcig 'grub la khad kyi dus su| las kyi nus pas thob rgyal du yig mkhan la 'bod mi bstud mar byung nas lo brgyad lhag gi bar
du/ hor 'drar grags pa'i spyod pa sna tshogs dbang med du byed dgos byung ba'i tshe yang / 'jam dbyangs kyis dam bcas pa'i gzungs ring stong phrag re dang / mtshan brjod
gang 'grub/ sgrol ma/ rnam rgyal nyi shu rtsa re sogs chag med byed lo byas kyang / zas dang spyod lam dang grogs kyi grib kyis shes rab 'phral du 'grib pa sogs chos dang
ma mthun pa'i skyon mang du byung yang | yi ge dang rtsis dang rdo dang 'chongsmchongs la sogs pa'i lus kyi yon tan du ma dang ldan pas/ mthong thos kun gyis snyan pa
brjod pa dang / khyad

par rin spungs su phyin pas nang so nor bzang pa sku mched dang na mnyam pa'i stobs kyis/ shin tu dgyes te/ phyag phyir sdaud dgos zhes nan gyis gsung pa dang | dgos kyi dpon
pos kyang / gzhis dang gzhi ba sbrag nas ster ba sogs dus skabs la ltos pa'i phun tshogs su snang ba du ma mngon gyur du byung na'ang / sngon gyi bag chags bzang po dang
/ bla ma dkon mchog gi byin rlabs la brten nas| lo bcu drug pa tsam la grogs po bsod nams rin chen dang lhan cig tu 'ug tshang gzungs sgrub kyi bum dbang zhu ba la phyin
pa gcig gi tshe/ mchog lung kag Ni'i chos skyong dang / gzhi bdag dpang du btsugs nas rab byung mi byed re'i mna' yang bskyal/ chos 'khor du ni/ thob rgyal dang nye bas
mi gnang tsa na shang dge 'phel du kun mkhyen chen po'i drung du'am/ yang na gzhan gcig tu btsun gzugs byas/ de rjes chos 'khor du/ lkog btsun byed pa gang 'thad byed zer
ba'i ngang la lo shas 'gyangs/ sna rdo re thug na'ang mna' chad du dogs shing | zhag la'ang lo'i yun yod pa tsam gyi ngang nas/ gong du brjod pa ltar gyi mi sde bsu ba'i
zhor la 'thon nas/ rang 'dod pa'i jo bo yab sras kyi gdan sar rab tu byung ba thob nas/ rin spungs mnga' zhabs sogs kyi phyogs mang por grags pas/ chos la mi sems pa rnams/
mya ngan byed pa mang zhing / phal mo ches ngo mtshar du 'dzin to/ /gsum pa ni/ shes bya kun la thos bsam rab mthar son/ /rin thang med pa'i bstan 'dzin chen po kun/
/rgyal sras spyod pas nyin mtshan kun tu bsten| |dpal 'byor bzang pos bskyangs la zhes te/ mdzod las/ tshul

gnas thos dang bsam ldan pas/ /sgom pa la ni rab tu sbyor/ /zhes gsungs pa ltar| tshe stod la thos bsam gtso bor byas/ yon tan gyi mtha' med pa'i yongs 'dzin chen po rnams
legs par bsten cing mnyes nas brtse bas bskyangs zhes par 'dus la/ rkang pa dang por bsten yul gyi yon tan du sbyor na| mkhyen brtse rab mthar son zhes brjod na'ang rung
ngo / /de yang rim can du brjod na/ lo chen chos kyi rgyal po dang / rgya ston shAkya bzang po dang / bcom ldan grags pa 'phel rnams ni byis pa chung ngu nyid nas bsten/
de rjes lo bco lnga skor thob rgyal du sdod dus/ rgya ston bsod nams chos mchog pa la/ tshe dpag med dze tA ri'i dbang bskur zhus/ me tog phrin las tshe dpag med la phogagasang
mtshan don yod rdo rje'am a mo gha badzra btags/ rnam rgyal gyi bstod pa dang | gzungs ring gi lung thob/ phyis rab byung byas lo de nyid kyi dbyar mkhan po rin po
che'i drung du/ gshed dmar lha lnga'i dbang bskur zhus/ me tog dmod bor te dor bas kyang / byang gi gshin rje gshed la phogagasang mtshan dris pa na/ cung zad gsang ste/
da lan gcig cis kyang gnang bar zhu zhes zhus pas kyang | don yod rdo rje zhes bya ba'i de bzhin gshegs pa zhes gsungs so/ khams pa chos rje grags pa bzang po'i drung du/
gshed dmar lha lnga'i dbang / tshe rta sbrag ma'i dbang / rnam dag gtsug nor gyi lung la sogs pa mang po zhus/ shin tu dgyes sau/ /brag nag mkhan chen sengge bzang po la/
thob rgyal du sdod dus| tshe dpag med lha dgu'i dbang la sogs pa thob/ phyis slob gnyer dus/ sman bla sprul sku'i rjes gnang zhus/ shin tu dgyes par gnang ngo / /gzhan
yang

byis pa'i dus su/ bsam grub chos sding pa'i bla ma chos bzang pa las bsnyen gnas kyi sdom pa thob/ shang bha ba'i bla ma bde legs pa la dus 'khor gyi sa ris zhus/ rong bde
skyid gling pa sogs kyi bla ma mdzad pa'i khams pa tshe brtan par grags pa la/ sgrol ma nyi shu rtsa gcig gi bstod pa'i lung / chos rje gnas rnying dka' bcu pa nam mkha'
byang chub pa la/ mtshan yang dag par brjod pa'i lung ste/ de ltar skya bo'i dus su/ chos phra rags thob pa'i yongs su 'dzin pa bcu phrag gcig go /de nas lo nyi shu'i steng
du sleb ma thag pa/ 'brug lo hor zla dang po'i tshes bco lnga/ gso sbyong gi gaNDi mi yong tsam gyi gong du/ rab byung thob pa'i tshul rnams cung zad zhib par brjod na/
spyir rab byung gi bag chags gsal bar snga mo nas sad/ khyad par jo bo yab sras la mos pas/ chos 'khor du rab byung thob tu re yang gong du brjod pa ltar pha ma'i ched
du bsam pas ring du 'gyangs mod/ yos lo ston / rnam gling pas/ thob rgyal ba'i mi sde chag pa'i zhor la pha ma yang 'thon pa dkon mchog gi thugs rje byung / de rting yang
/ rnam rgyal gling pa'i dpon po drung chen chos rgyal dpal bas ni/ spyir pha g.yog bu g.yog yin pa dang / dgos yon tan can gyi grags pa gsan pas/ ma mjal yang bdag tu bzung
/ pha mas kyang phyag rten btong du 'jug grab du ma byas na'ang / da lo'i dgun 'di dgon pa 'ug tshang du ngal gsos nas sdod pa yin/ zhes nan gyis gsung nas mjal ba'i
gnang ba tsam yang ma byas par 'dzoms/ lan gcig pha rgan la bslu thabs e thub bsam nas lkog gcig tu 'khrid rnam gling pas ci ltar thugs rje bzung yang dpon yig dge 'dun bzang
tsam gcig

las mi yong / de bas rtse gdong bla brang ba 'di rtsa ba'i dpon po yin/ khyad par lang 'gro phu'i bogs bdag rang re'i a khus byed bzhin pa 'di/ khong la 'das grongs sogs byung
na/ gzhan du 'phyug nyes kyang yod pas/ rtse gdong du phyag rten phul na legs/ de yang rnam gling pa 'drid pa'i thabs su/ chos 'khor du thog ma btsun pa byas / de rting
rin gyis drung skor byas na legs ces sogs smra mkhas byas pas/ zhag shas 'brid thub/ pha mas gnang ba'i rab byung gcig yong la khad la/ mi rgan 'gyur slar yang 'bros thabs
kyi bsam pa shar/ de dus chos 'khor ba'i dge sbyong zhig gi mtshan nyid lam rim bzhengs pa'i yi ge pa bcol/ nyin dgung yi ge bris/ snga dgong lta rtog byas/ tshig don
rags pa zin| chos rje lo chen gyis mdzad pa'i gnas brtan phyag mchod chen mo blo la bzungs| srod tho rengs thugs dam du byas/ de 'dra'i 'phros gleng rnams 'ug tshang rin
po che'i drung du byung / khong gis chos rje seng ge'i mtshan can la zhus pas| da khong rang hor 'dras ci byed/ btsun pa byed rgyu cis kyang yin gsung ba byung | 'ug tshang
rin po che la 'phen rgyud pa zhus/ rab byung gi dus tshes sogs 'grigs| de dus chang la goms nas sred po rang yod pa/ sang btsun pa la 'bros pa'i do nub chang mang du
bsags/ grogs bdun brgyad dang lhan cig sha bsregs sogs dang bcas pa'i chang gi yo lang byas/ do nub chang la phyi thag bsring pa yin/ zhes smras pa/ de nub khong rnams kyi
ma go sang btsun pa tshar ba'i skad cha tshor nas go zhes grags/ sang snga mor tsha ba byas/ de ring chos 'khor la don gcig yod pas 'gro zhes gsang nas grogs po bsod rin
khrid nas phyin/

de ma thag pha rgan pas kyang sleb/ rjes bsnyegs byas 'dug chos 'khor gling khrod na 'dug zer mkhan byung na'ang / gar 'dug gzhan du 'tshol ba'i bar la/ rab byung grub/ 'brom
ston rin po che rgyal ba'i 'byung gnas kyi rnam par 'phrul pa| don gyi slad du mtshan nas smos te/ seng ge rgyal mtshan dpal bzang pos/ mkhan po mdzad/ de dus chos rje
byang sems chen pos thogs drangs/ chos 'khor tshogs pa/ rnam gling du bdag mo che mos spyan drangs nas mi bzhugs pas| 'ug tshang rin po che tshul khrims dpal bzang pos slob
dpon mdzad/ chos rje'i thugs sras/ slob dpon rin po che grags bzang pas dus go ba mdzad nas sdom pa blangs/ de ma thag tu dus go ba la gso sbyong gi cho ga bslabs nas/
gso sbyong la phyin/ 'ug tshangs rin po che pas/ pha rgan legs par brid/ phyir bzlog/gsol ja sogs gnang / chos rje'i bka' lung rnams legs par bsgyur/ dad pa dang shes rab
'dug pas/ chos 'khor sogs kyi bla ma dang slob dpon yong srid pas/ mi dga' ba ma byed/ ces sogs legs par gsungs kyang / skye bo kun gyis khang dmar ba'i bu shi ba las
kyang thu/ zhes smra ba byung ba'i rkyen gyis/ pha ma sogs mya ngan la bkod kyang / phug phan la legs par bsams shing / rang nyid ring mo zhig nas rgyun du bsams shing /
bsgoms pa'i don 'grub/ bstan pa rin po che'i nang du tshud/ dge ba'i bshes gnyen bslab gsum gyi nor la spyod pa rnams dang / chos dang zang zing gi longs spyod lhan cig tu
thob pas mi lus la snying po thog mar lon pa yin no/ /de nas de ma thag tu/ slob dpon grags bzang pa la gnas kyi bla

ma zhus/ 'phral gyi chos spyod spyi dgos rnams ni blo la yod/sang zhogs pa kA ri kA lnga bcu pa blo la bzung / dang po chung dus kyi 'dzin blo yin na/ zhogs pa bde mor zin
rgyu yang / hor spyod dang zas grib kyis 'gribs nas/ tsha rjes kyang 'dzin rgyu cung zad lus/ de nas zhag shas song nas| phar phyin gyi gzhung bzung/ sngar nyin hor spar
gyi shog bu bdun zin na'ang / mang pas byang po mi yong gsungs nas/ shog bu bzhi bzhi 'chags med du rgyugs sprad/ dpyid ka rgya tshar shin tu byang ba gcig byas nas bu TIka
bzung / dbyar ston brel nas/ hor zla bcu pa'i nyer gcig gi snga dro/ chos rje lo chen gyi dus chen la gzhung blangs/ sgrub pa rang gi ngo bo la 'doms pa dang rnam pa'i
mdor bstan dang / zil gnon gyi gzhung gsum la/ bu TIka legs par bshad pas| gzur gnas blo ldan rnams ngo mtshar skyes so/ /de rjes zhogs pa 'dul ba'i gzhung cung zad 'dzin
pa ma gtogs/ dgun dpyid/ sos ka thams cad/ pha ma'i ched du yi ge bris/ dbyar ston legs par 'bad pas/ mdo rtsa'i mdzub khrid tshar gcig song / spyi don dgos pa rang res
lta rtog dang / mang po btus pa'i zin bris byas pa byang bar bzung ste/ ston kha dus chen steng du/ mdo rtsa'i grwa skor byas te/ slob dpon rin po che grags bzang thugs
shin tu dgyes par byas so| |de dag la/ mkhan po rin po che yang legs par dgyes te/ na bza' re re gnang / khyed kyi grwa skor spo ti re re la/ nged kyis gos sna re re ster
gsung ba'i dgyes tshor mdzad do/ /de nas chos rje byang sems chen pos/ thugs brtse bas bzung ste/ sku mtshams kyi khog tu bcugadagun mngon pa kun btus kyi

gzhung bzung / de rjes mdzod/ byams chos kyi bag chags shin tu gsal bar grags so/ /slob gnyer de dag gi ring la/ rgya ston rin po che'i drung du/ 'jigs byed/ dgra nag gdong
drug bcom ldan chen po'i drung du/ kyai rdor/ gshed dmar/ 'khor chen rnams kyi dbang bskur zhus/ bsnyen rdzogs tshar ma thag pa'i spre'u lo'i dpyid/ slob dpon rin po che'i
drung du/ gsang 'dus 'phags lugs kyi bskyed rdzogs zhus/ myong ba cung zad skyes/ grangs bsnyen rdzogs par bskyal/ ngo sprod du/ mdor byas/ mdo bsre/ rnam gzhag rim lnga/
spyod bsdus sngags rim/ rim lnga gsal sgron sogs/ dge ldan pa'i gsang 'dus kyi yig cha mtha' dag gi bshad pa thob/ zin bris tshig bcad du bsdus pa'ang byas te 'phral
du gzigs 'phul bas skye ba phyis gda' chos rje rnam gsum gyi dus der skyes na/ 'tshengs 'dug ste zhes gsungs/ de bzhin du 'phral gyi lag len/ gar dang thig la sogs pa legs
par bcad thig gi rnam gzhag zha lu ba dang / dge ldan pa gnyis ka la dgag bsgrub legs par pher ba shes so/ /lo de'i dbyar gnas la/ chos rje mkhyen rab dbang phyug grags
pa bzang po dpon slob chos 'khor du phebs/ mjal ma thag pa nas/ dka' bcu par grags yod pas/ phyag len gnang / de ma thag nas thugs brtse bas bzung | chos gang gsung gi skyor
'go byas/ phar tshad 'dul ba/ mngon pa gong 'og rtsa 'jug bzhi gsum/ byams chos phyi ma bzhi rnams kyi 'grel pa dang bcas pa'i bshad pa thob/ tshad ma mdo'i TI ka che
chung dang / tshad ma'i spyi don chen mo'i yi ge pa byas/ lo ngo gsum tsam gyi bar du phyag phyir 'brang/ blo bskyed

shin tu che zhing / thugs kyi dkyil du tshud/ dad pa dang nges 'byung / shes rab dang brtson 'grus mtha' dag la thugs mthong shin tu che bar gnang zhing / 'phral chas dang
na bza' sogs kyang gnang ngo / /rje 'di byams chen du phebs dus| sems dpa' chen po gzhon nu rgyal mchog pa'i drung du/ phar phyin gyi stod/ don zhags snyung gnas kyi cho
ga tshang ma'i phyag 'khrid/ dbang bskur/ rgyud rgya gzhung gi lung la sogs pa gnang ste/ shin tu dgyes pas legs par bskyangs so| khyi lo'i dbyar chos 'khor du/ sems dpa'
chen po'i drung du/ phreng ba skor gsum gyi dbang bshad/ sgrub mchod dang bcas pa nan gyis zhus pas gnang ngo | |de nas phag lo'i ston zhugs/ mkhan po rin po che snyung
pa'i tshul bstan/ chos rje mkhyen rab dbang phyug pa nyug nas/ sreg shing la thog khar/ chos rje byang sems chen pos/ gdan sa'i 'khur bskur bar bzhed nas chos 'khor du byon
gsung ba'i gsung shog mdzad/ chos rje rin po che la'ang 'di mthun gyi bka' shog gcig zhus shog gsung nas zhur phyin pas/ shin tu nan che ba gcig mdzad| yig rgya'i ring
la/ 'o nan che chung khyed la rgyus yod pa bzhin zhus cigakhong thugs thag ring tsam yod pas/ mi phebs thag chod/ der ma zad/ bla ma gdan sa pa la sogs pa rnams re che gcig
mdzad kyin 'dug ste/ khong pa bstan pa spyi la/ shin tu phan pa byung zhing / 'byung bar yang snang mod/ dgos kyi thugs khur mi bsnams par nges pas/ khyed kyis khur bskyed
la da dung slob gnyer la 'bungs/ na nying dbus la 'gro 'dod 'dug pa nged kyis bkag pas lan| da lo cis kyang rgyug gsung / da lo sku khams bsnyel ba 'dis mi nus

lags zhus pas kyang / ma gnang bar nan gyis brdzang / hor zla bcu gcig pa'i tshes gsum la/ chos 'khor nas btegs nas/ 'bras spungs su slebs te/ hor zla bcu gnyis pa'i tshes
bcu dgu la zhi bar gshegs byung ba'i bar la/ nub re bzhin rmi lam du phal cher bka' skyonbkyon 'byon pa dang / res 'ga' gdams ngag gsung pa dang / res 'ga' zhal gdams gnang
ba sogs kyis dus 'das so/ /dbus su 'jam dbyangs bkra shis dpal ldan pa'i drung du ni/ rnam 'grel gyi mjug sde bdun gzhan thams cad tshang ba/ rtsa 'jug gi TIka chen drang
nges rnam 'byed/ mngon pa kun btus lho pa kun mkhyen gyi TIka chen dang bcas pa| theg bsdus/ 'dul ba 'od ldan/ so thar/ lnga bcu pa sogs/ 'dul ba phran mang po rnams/
dgyes bzhin du gnang byi ba lo'i dpyid sos/ gsang phur| dka' chen bzhi/ mngon pa mdzod/ tshad ma mdo/ rigs gter/ byams chos bzhi| dbu ma rtsa 'jugarigs tshogs lhag ma/ rin
chen phreng ba/ spyod 'jug 'dul ba me tog phreng rgyud/ sum brgya pa/ lnga bcu pa rnams kyi grwa skor byas| kun gyi ngo mtshar du bzung ste/ grwa skor gyi ring la'ang
'jam dbyangs kyi rjes gnang dang / mtshan brjod kyi lung zhu ba mang po byung / dbyar ston chos rje yon rgyam pa la/ phar tshad/ rtsa 'jugarnam nges/ rigs thigs/ mngon pa
mdzod rnams legs par thob/ rnam 'grel TIka'i le'u tha ma gnyis kyi rtsom yig pa byas/ nor bzang TwI ka blo la byang bar yod pas/ gzhung cung zad 'khrugs pa rnams su shin
tu phan par byung / shin tu dgyes par gyur/ gtsang la

yong khar skyel thung dang phyag len gnang / ngos lkog kun tu bsngags pa mchog tu gyur pa gnang ngo / /de bzhin du 'jam dbyangs chos rjes kyang / da lan gtsang nas rtsa ba'i
bla ma'i bka' nan 'dug pas song la bshad sbyong nan che bar zhus/ slar yang dbus su cis kyang shog gsung pa dang / sde snod bzhi par ming 'dogs pa dang / thun mong dang
thun mong ma yin pa'i zhal gdams gnang ba sogs kyis rjes su bzung zhing / 'bras spungs su phan du re ba yang mdzad ces kun la grags so/ /gsang phur bsdad pa'i dbyar der/
rong ston chen po shAkya rgyal mtshan yang phebs te tshogs pa kun la chos gsung ba'i 'bum TIka dang / me tog phreng rgyud kyi TIka'i stod thob/ mi g.yo ba dkar po'i rje
gnang dang grwa skor gyi ston mthong dgyes bzhin du gnang ba dang / bstan pa'i khur bskur/ shin tu dgyes par mdzad de/ dbus su lo gnyis cung lhag bsdad pa'i ring la chos
'brel thob pa'i bla ma ni/ bstan 'dzin 'gran zla dang bral ba de gsum mo/ /de rjes gtsang du byang gling gi 'chad nyan gyi ring la'ang / chos rje byang sems chen po'i drung
du/ sa sde lnga'i lung / bslab btus sgron gsal/ nyer mkho'i rgyud mang po'i lung / dus 'khor rtsa 'grel/ sbyor drug lam 'bras/ bde mchog gi 'khrid la sogs pa dal khoms
nam byung gi tshe zhus shing / nyams len gyi gnad dang / zhal shes khyad par can rnams kyang mtshan mo'i cha la gnyid bcag nas thob/ me mo 'brug gi ston kha/ zha lur phyin/
mkhas pa'i mkhas pa chen po grub pa'i dbang phyug rin chen bsod nams 'phel gyi zhabs la gtugs tai/ dpal dus kyi 'khor lo'i bshad pa sogs zhus/ ston kha rgyud 'grel gyi
bshad pa/ rgyu

mtshan rtsis/ dka' gnad kyi phyag 'khrid/ shog khra sogs yongs su rdzogs/ dgun kha gong gsum bde chen du rdzogs rim gnang rtsis la/ chos 'khor du gsang 'dus kyi gser sku bzhengs
pa'i kha bkod la shog gsung nas phyin/ dpyid ka skyar nas phyin pas/ shin tu mnyes te/ sngar gzhan la ma gnang pa'i zin bris khyad par can mdzad 'dug pa gnang / bshad
pa tshar gcig las lhag pa'i rtogs pa skyes/ mngon dkyil sbyin bsreg rab gnas sogs kyi phyag 'khrid/ dbang bskur rgyas pa/ rdzogs rim kyi myong 'khrid sogs tshang ma rdzogs
pa gnang | gzhan yang so 'brang gi dbang dang / rnam sras kyi rjes gnang sogs dang | 'phral gyi bza' btung shin tu gya nom pa dang / phyag dril khyad par can dus 'khor
yab yum du bskyed nas gnang ste/ thag ring du skyel ma dang bcas nas byin brlabs rgyas pa gnang ngo / /de'i dbyar/ shab dpal sdings su/ sems dpa' chen po skad gnyis pa
thugs rje dpal bzang po'i drung du ka lA pa dang tsantra pa'i slob gnyer la phyin pas/ spyir chos 'khor ba'i rje yab sras kun dang 'brel shin tu che bar 'dug pa dang / khyad
par mdang rnal lam du dge slong chos gos ngur smrig dang ldan pa khyad par can gcig dang mjal ba rmis gsungs nas shin tu dgyes pas bsu ba gnang / snga dro tsantra pa
dang / phyi dro ka lA pa'i gsung chos btsugs/ dus 'khor la snga mo nas 'bras spungs chos rje'i drung du/ bsdus rgyud kyi lung zhus nas rgyud bzung / de gong chos 'khor du
rdor phreng thob ma thag nas mngon rtogs bzung / sa ris rags pa'ang snga mo nas shes pa'i stobs kyis cung zad sla bar byung na'ang / rigs gnas 'di la snga ma'i bag chags
ma

gtogs| tshe 'dir de gong du rtogs pa yo ma bcug pa lta bur song / yig cha yang chos rje bsod nams 'phel bas/ gnangaba'i ka lA pa'i rgya dpe gcig las med| de gong rnam rgyal
'joms sogs dang / dus 'khor gyi sngags thams cad kyi sngags don gyi skad dod phal cher sbyor shes shing / rgya klog dang rgya yig rnams rags pa shes mod/ gar yang ma phyin
pa lta bur song / yig cha thams cad thun bar la bris/ shog las thams cad mtshan mo byas/ tsha dro'i bar la gzhung bzung | srod dang tho rangs skyangs ran byas pas/ shin
tu ngal bar byung shing / bu ston rin po che la'ang sgra'i gsan sbyongs la mu ge byung bar grags pa ltar/ de lo mug ge shin tu che bas/ grwa pa gzhan rnams kyi chas ska
ma 'grub par chos 'khor la slog rin grub bsgor/ nged rang gnyis la bla mas kyang gnang bas ma chad pa byung na'ang / cung zad bkren par byung / de dus zha lu rab 'byams
pa dpon slob kyang byon/ khong pa tsantra pa rkyang pa gsan/ slob gnyer kyang zhar zhor mdzad| yig cha yang snga nas bsham gnang zhing / 'byor ldan du 'dug pa sogs kyis|
'phral skyid sdug gi khyad par du snang ba byung bas/ phyis chos rje lo tswa ba chos 'khor du gdan 'dren btang bas/ gzhi btsun rnams na re/ na ning dka' bcu pa skyid sdug
gnyis yod pa de/ sus gdan 'dren pa yin zhes 'dri ba byung / zla ba drug lhag gi bar la shin tu 'phel bar byung kyang mdo gnyis kyi phyed lhag re las ma song ba'i mtshams
su/ chos 'khor nas chos rje dpon slob pa'i bka' shog rtse dong nas bdag po nam mkha' legs pa'i sbel bka' dang bcas pa phebs nas/ dgun chos 'khor du slebs/ phyis lo gcig
tsam song

nas chos 'khor du spyan drangs nas lhag ma rdzogs par gnang zhing / snyan ngag dang sdeb sbyor mngon brjod sogs kyang legs par thob/ thugs dam mthil du 'dug pa dang / chos
rje rgyal sras thogs med kyi bu chen/ sa skya pa'i byang sems dznyA na shr-I la dngos su gsan 'dug pas/ blo sbyong tshang ba gcig kyang gnang / rgya dpe sogs kyi gnang sbyin
dang bcas nas rig gnas 'di'i gnyer kha gtad pa yin no/ /de dus kyi chos mtshams gcig dang / phyir yong dus/ shab smad bkra shis gling du/ 'khon gyi gdung brgyud rin po
che bdag po grags pa blo gros pa'i drung du/ chos skyong che chung gi rjes gnang / las tshogs kyi lung dang bcas pa shin tu rgyas pa tshang la rdzogs pa thob cing / phyir
yong kha'i rmi lam du/ rnga brdungs dang bcas pa'i bskul tshig mang du mdzad nas rdzangs pa yang rmis so/ /de nas lug lo'i dpyid sos/ chos rje sems dpa' chen po gzhan
don la gshegs/ ston kha chos rje phyogs las rnam rgyal nyang stod du phebs/ chos bka' don du gnyer nas phyin pa'i lam du rmis ltas bzang po sogs kyi mtshan ma khyad par can
yang byung / thog mar bdag chen rab brtan 'phags pa dang sngar nas zhal 'dris yod pas/ mjal du phyin pas shin tu dgyes/ nged kyi bla ma grags pa don dang mthun pa gcig
gdan 'draungs yod/ chos nyan khyed las lhag pa nam yang gtsang po byang nas yong mkhan med pas/ mjal sna ba ngas byed/ tsha ba thon 'phral du 'gro/ chos sde chen mo na/
dgun chos tshugs nas nyi ma gnyis song yod/ ces gsung nas de ltar mdzad/ mjal ma thag nas legs par dgyes dgun chos la snga dro khroms chos su/ spyod 'jug dang / gzim khang
du de nyid 'dus pa'i don bsdus

nas thugs las gsungs/ phyi dro gtsug lag khang du dbang bskur gnang ba la/ dam tshig gsum la sogs pa bya rgyud sum cu/ rnam snang mngon byang la sogs pa spyod rgyud bcu/ rdaur
dbyings la sogs pa rnal 'byor rgyud che ba bcu dang / sbyong rgyud bcu gnyis/ gsang 'dus gsum la sogs pa nas/ kyai rdaur dang dus 'khor gyi bar/ bla med sum cu ste/ dkyil
'khor dgu bcu lhag pa'i dbang bskur rnams/ rgyud sde re re la sta gon re mdzad nas/ dngos gzhi 'jug cing / dbang bskur ba'i cho ga rnams/ rgyud rang rang gi thob thang
gang yin chad lhag nor gsum dang bral bar legs par thob bo/ /de yang gzur gnas blo ldan don gnyer gsum tshang bas/ gsung gsal po thos sar bcar nas zhus pa rnams kyis ni/
dbang rdzogs par thob nges su snang yang / dbang zhu mang bas mtha' mar lus pa dang / cung zad nye yang / 'di rjes la 'di yong sogs kyi nyams dang / don gnyer med par/
chos rje bzhengs nas rdo rje dang bum pa mgo thog du 'jog pa sogs la/ nyis mgo gsum mgo sogs 'ba' zhig don gnyer byed pa dag gis ni/ de dag phan tshun gleng pa'i klog chor
gyi dus 'da' zhing | don gnyer ba gzhan la'ang gnod par snang mod/ dbang ma thob kyang byin brlabs khyad par can 'byung bar ni/ gdon mi za'o/ /de dus spyod 'jug gi spyi
don lam rim gcig gnang gin 'dug pa'i/ rtsom yig pa'ang byas| phyag phyi rgyun pa dang / khyad par srod la tshogs 'khor mdzad pa'i phyag phyi rtag par byas kyang / khong
pa rang gi tshogs 'khor drangs gsung nas/ bu ram sder ma re gnang nas sha chang rten 'brel tsam las ma gnang ba ni/ grwa pa'i rigs kyis

'dul ba'i kun spyod gtso bor gyis gsung par gsal la/ chos 'khor du/ drung kun bzang pa bsko bzhag gcig tshar zer ba'i skad cha ma gsan bar du ci yang mi gsung bar/ gsan ma
thag nas/ phyag phyir 'gro zhes nar mar gsung shing / phyis 'dir gdan sar sleb pa gsan ma thag tu/ da nged kyi rtsar ma yong pa la mi dga' ba med pas/ bstan pa'i bya ba la
'bad pa thon/ gsung pa'i bka' shog phebs pa rnams ni/ dgon pa 'di la rtingsgting kyi thugs mthong dang / 'dul ba'i dang tshugs la thugs kyi phug legs par dgyes pa'i mtshan
mar gsal lo/ /de ltar na bdag nyid chen po 'dis kyang / bstan pa spyi la rdzogs par phan du re ba'i gnyer kha gtad pa yin no/ /de dag gi bar bar du/ rtse chen chos rje'i
drung du'ang sum pa lo tswa ba'i snyan brgyud la sogs pa'i 'khrid chung dang sgrol ma dkar sngo la sogs pa'i man ngag du ma thob bo/ /de nas lo sum cu rtsa dgu'i steng
du sleb ma thag pa chu mo phag gi hor zla dang po'i nyer lnga la/ chos 'khor gyi gdan sar sleb/ dam pa du ma'i bka' drin las/ mdo sngags phal cher thos shing shes/ don
gnyer du byung yang 'chad mi shes pa mi snang mod kyi/ mdo mang la sogs pa rgyal ba'i bka' phal cher gyi lung ma thob pas/ bstan pa'i rgyun la legs par bsam nas/ stag yos
gnyis kyi dpyid sos/ gnas rnying dka' bcu pa sems dpa' chen po/ rin chen mchog grub pa/ bkra shis rdzong kha la sogs par spyan drangs te bka' 'gyur phal cher gyi lung zhus/
dgyes bzhin du bskyangs so/ khyi lo ston kha/ chos rje mkhyen rab dbang phyug pa'i gsung las/ 'dul ba mdo dang tshad ma mdo gnyis kyi rang 'grel la 'gyur

bcos gcig grub pa byung na/ shin tu legs gsung ba yod pas/ rgya dpe 'tshol ba dang / gdan sa chen mo'i byin brlab zhu ba la/ dpa' ldan sa skyar phyin pa'i phyin lam la/ rgya
gar paN chen nags kyi rin chen pa dang / rgya khra rdzong yar thon gyi lam du mjal/ yi ge brgya pa la sogs pa'i chos kyi 'brel ba cung zad kyang thob| gong du brjod pa'i
slob dpon 'dul mngon pa dang bcas te/ de ltar dam chos nod pa'i bla ma rab tu byung rjes kyi dbang du byas pa bcu bdun te/ tshigtshigs  bcad re re tsam gyi 'brel pa yan
chad/ skye ba 'di'i yongs 'dzin nyi shu rtsa bdun legs par mnyes par byas te/ chos dang zang zing gi 'byor pas legs par bskyangs te/ yon tan dang rnam thar gyi gtso bo ni
'di nyid yin no/ /bzhi pa ni/ bshad ma thag pa rnams kyis rgyas par bshad zin cing / don bsdu na/ gzhung lugs kun la shes rab rab dang phul/ /zhes pas tshig dang | bslab
gsum rin chen/ zhes pas don la sbyong tshul bstan te/ rig gnas thun mong ba dang / thun mong ma yin pa gnyis las/ dang po la/ bzo dang gso ba dang sgra dang tshad ma'o/
/dang po ni/ bod kyi bzo brgyud pa Ta zhes grags pa'ang mthong / skye ba snga ma'i bag chags kyis/ yi ge'i ris kyang phal cher shes te| lo bco lnga pa tsam la rin spungs
su phyin/ lan tsha'ilanydza skyod ris mang du snang ba'i/ rnam rgyal 'joms dang / tshe gzungs sogs blo la yod pa rnams| sngar ye ma mthong ba klog shes nas/ 'then lugs mi
shes kyang / nan gyis bris/ bod kyi 'phrin yig ni 'gro bzhin pa dang / rta thog du yang 'bri thub/

lan gcig mdzub mo g.yas pa na nas/ g.yon pas zhag shas 'bri ba yang byas/ dpe yig mgyogs tshad mda' tshad sum cu 'bri ba dang / smyug kha gang gi snag tshas mda' tshad yig
'phreng phyed dang gnyis ma 'bri ba dang / snga dro shog gu mang po'i nang log bris nas dgong mo/ phyi log bri ba lta bu ma byas na snag tsha mi skam par yun ring sgug dgos
pa 'byung ba lta bu mgyogs par grags pa dang / lha bris dang ldelder sku dang rkos la sogs pa ma bslab par shes pa dang / phyis dus 'khor sdom 'byung sogs kyi phyag tshad
legs par shes nas yi ger bkod pa sogs so/ /gnyis pa ni/ phyi ma rgyud la sbyangs pa cung zad byas shing / khyad par dus 'khor nang le la mkhas pas/ nad brtag pa dang
/ 'byor ldan dang / kun spangs kyi sman brtain tshul shes pas/ rang lus la bad kan smug po'i nad dang / rgyang mig mi gsal ba snga mo nas yod kyang / che ru ye ma song ba'i
ngang du gnas pa dang / gzhan la'ang phan pa cung zad sbyor mod kyi/ bstan pa'i bya ba chen po gzhan la shin tu gnod par snang bas/ shes tshul rgya cher ma bstan cing
/ yan lag brgyad pa chen po'i don bsdus pa zhig bya bar 'dod pa'ang ma 'grub bo/ /gsum pa ni/ gong du brjod pa ltar grags shing / gzhi 'gyur dang 'gyur bcos mang po'ang byas/
'phags pa brgyad stong pa/ gser gyi lan tshar rang nyid kyis bris pa la/ bod skad dngul gyis bris pa'i bdag nyid brda khyad 'phags sogs skad gnyis kyi bya ba yang mang
du byas so/ /bzhi pa ni/ tshad ma'i sbyangs pa shin tu che zhing / bag chags kyang gsal

mod kyi/ phywa gtsang phyogs kyi grub mtha' la dang po nyid nas blo la mi 'gro ba'i bag chags zhig snang bas/ da lta yongs grags dang mi mthun pas/ bshad pa dang | brtsams
pa 'ga' re byas kyang / phrin las cher mi snang ngo / /gnyis pa la| mdo dang / sngags te/ legs bshad yi ger bkod tshul 'og nas 'chad pa ltar| re re zhing legs par sbyangs
shing / bag chags gsal bas dus deng sang gi bstan pa 'dzin skyong byed pa'i mchog go snyam pa'i rlom pa yod mod kyi/ spel ba'i las kyi bgo skal ni shin tu zhan no/ /don
la sbyangs tshul la/ tshul khrims kyi bslab pa so so thar pa ni/ ha cang lag len dogs pa'i tshul med kyang 'dul ba shes pas/ ltung ba rags pas ma gos shing / phra mo la yid
kyis bsdams pa'i phyir bcos byas pa dang / khyad par rang bzhin la gtso bor 'dzems pas tshul khrims kyi gtso bo la rma med do/ /byang sems dang / gsang sngags la yang
/ yan lag gi nyes pa char ltar babs kyang / sems kyis 'phral du 'chos pa dang / rtsa ba'i ltung ba skyed pa'i rgyu/ zag pa che 'bring dang mi 'grogs pa tsam mo/ /ting nge
'dzin gyi bslab pa ni/ bskyed rdzogs kyi myong ba cung zad tsam ma gtogs/ tshe 'dir bsam gtan gyi dngos gzhi sogs med do| |shes rab kyi bslab pa ni/ bden bzhi dang bden
gnyis kyi gnas lugs rigs pas cung zad nges shing / khyad par zla grags dang / zhi ba lha yi lugs la shin tu mos pas/ lo chen pa tshab dang / skyabs mchog yab sras kyi bzhed
pa ltar| dbu ma chen po'i skabs su/ dngos po stobs shugs kyis grub pa'i tshad ma khas mi len la/ lta ba'i mchog gi go ba ni gting tshugs pa rnyed mod/ myong ba

khyad par can med la/ deng sang / yongs su grags pa dang ches mi mthun pas/ dbu tshad la mkhas grags ma thob bo/ /lnga pa la bshad pas bu slob bskyangs tshul/ rtsom pas legs
bshad spel tshul/ gzhan phan gyi smin grol byas tshul lo/ /dang po ni/ chen po'i gtsug na mdzes ces sogs te yon tan gyi che ba ni/ gtso bo rang gi yongs 'dzin 'ug tshang
rin po che pa dang / slob dpon 'dul mngon pas dbang dang bshad pa mang du gsan/ chos 'khor rang gi grwa pa la/ rta nag rab 'byams pa/ shes rab chos kyi dpal 'byor/ slob
dpon dka' bcu pa skyes mchog pa/ mgon bzang pa/ rin chen rgyal mtshan pa dang / rgyal mtshan bzang po/ kun dga' rgyal mtshan pa dang / bsam grub 'od zer ba sku mched/ mgon
po rgyal mtshan/ nam mkha' rgyal mtshan pa/ rin chen dpal sogs dang grwa par gtogs pa'i dka' bcu 'dzin nges pa bzhi bcu tsam dang / dka' bzhi pa phar tshad legs par shes
pa'i steng du/ sngags phal cher dang legs sbyar la sbyangs pa mang zhing / phyogs kyi dka' bcu pa/ rta nag pa nor bzang rgya mtsho/ byams chen pa sangs rgyas 'phel/ se
ra ba blo gros seng ge dang / zha lu ba blo gros seng ge bdag po blo gros mtha' yas la sogs bcu phrag lhag pas kyang / mdo sngags dang / sgra rig kyi phyogs mang du bslabs
so/ khyad par chos dang 'jig rten gnyis kas che ba ni dpal ldan sa skya pa yin la/ de'i gdung brgyud gong ma mi'i dbang po wang chen po nam mkha' rgyal mtshan pa dang
/ de'i sras phul du byung ba'i yon tan dang ldan pa lha sras nam mkha' rin chen pa dang / nam

mkha' bkra shis pas thugs dad cing sku dang gsung gi shin tu gus pas bsten cing | dpal dus kyi 'khor los thogs drangs pa'i rgyud sde bzhi'i dbang bshad la sogs mang du gsan
zhing / de'i blon chen/ stag gling skyor gsum/ nye gnas chen po'i gdung brgyud 'brog rgya tsho ba/ dpon chen gyi rgyud pa/ shangs pa'i bdag po sku mched/ rta nag dge sbyong
dkar pos thogs drangs/ phu mda'i che btsun byang 'brog shin tu stobs che ba/ gzhan yang rin spungs pa'i dpon skya mtha' dag phyis bod chos rgyal gyi gdung brgyud lha
gling dkar ba/ byang khri skor lcam bdag mo tshe ring ma rmo mtshan yum sras/ gnam sa/ yar 'brog pa/ yar rgyab dpon chen las rab tu byung ba/ gong dkar gyi mkhas grub kun
dga'i mtshan can/ bstan 'dzin chen po shangs ston blo gros rin chen pa/ mi nyag rab 'byams pa grags pa rdo rje/ chos sde'i chos dpon/ gangs chen chos 'phel gyi mkhan po/
mkhas mchog stobs ldan 'od zer ba/ rta nag ri khud kyi mkhan chen blo bzang grags pa/ shangs dge 'phel gyi mkhas pa chen po rin chen bshes gnyen pa dpon slob/ de bzhin du
shangs dgur phyogs kyi zur khang pa/ chu ba chos rdzong pa/ stag lung sna dkar ba/ lhan bye gling pa/ 'u yug gi zam 'tsher/ chu ser ba/ lang 'gro 'ug tshang / bde chen
pa/ gyer re rdzong ri ba/ rtse gdong rnam rgyal rtse ba sogs dad pa thob nas mdo sngags spyi dgos kyi dbang bshad/ man ngag bstan pa mang ngo / /bstan pa'i rgyal mtshan mtshan
dpe'i dpal 'bar ba// blo bzang bzang po'i zhabs la zhes pa ni/ bstan pa la bya ba cung zad byas pa dang | lus kyi yan lag dang nyen (nying )lag la skyon med pa dang
/ blo gros

gsal ba dang / jo ngan du grags pa la 'dzoms pa rnams ming spel dang sbyar ba'i zung rgyan du byas pa tsam ste/ spros na yi ge mang bar 'gyur ro/ /mdor na/ lo nyi shu rtsa
brgyad pa la/ gsang phur grwa skor byas 'phral nas bzungs te/ grogs dan 'chos mkhan mang du byung ba sogs mi tshe ril po las kha'i gtso bo mdo sngags kyi 'chad nyan 'ba'
zhig nyin mtshan du byas pas/ rang gi blo gros 'phral du 'phel mod/ gzhan grub mtha' legs par 'dzin cing rnam thar skyong ba cher ma byung zhing / 'chad nyan gyi grags pa
ma thob na'ang / dpon slob re 'khang can du song nas log sgrub byed pa ni mi gcig kyang med do/ /gnyis pa ni/ zab yangs shes rab chu gter chen po las/ /legs bshad rin chen
dbang gi rgyal po ni/ /thub bstan rgyal mtshan rtse mor legs bkod nas/ /dpal 'byor bzang po stsol la/ zhes pa ste/ byis pa'i dus nas tshigs bcad rtsom pa la shin tu rtse
zhing / rje btsun 'jam dbyangs sogs la bstod pa gsol 'debs byas pa yod na'ang / btsun pa ma byas gong gi rnams 'thor 'dug spyir gsung rab kyi legs bshad snying por bsdu
ba la shin tu spro zhing | yig mkhan gzhan la mi ltos/ rang la yang tshegs chen po mi dgos pas/ rtsom chos gzhan las mang tsam yod mod kyang / spyir bshad pa mang po dang
/ khyad par bya ba las kyi 'khor lo gtso bor byas shing / chos dpon dang / dbu mdzad kyi gzhi mthun ma byas na/ dge 'dun dang sbyin bdag thugs yid mi ches par| tshogs
kyi chos spyod cho ga la gtso bor byas pas rtsom long med pa'i ngang la song ngo / /'on kyang skabs gang byung du brtson 'grus byas/ byang gi ri khrod

sogs su dal med byas pa sngar grub pa'i dkar chag ni/ dang por dge legs thams cad kyi rtsa ba/ bla ma'i gsol 'debs la/ chos 'khor ba rje yab sras gsum gyi gsol 'debs rnam thar
ma re la 'grel pa dang bcas pa/ gzhan yang rtsa ba'i bla ma'i gsol 'debs la/ rgya ston rin po che/ bcom ldan chen po/ phyogs las rnam rgyal/ mkhyen rab dbang phyug 'jam
dbyangs chos rje/ yon tan rgya mtsho/ rin chen mchog grub/ rin chen bsod nams 'phel/ 'ug tshang rin po che rnams la gsol 'debs/ chos rje sa skya panTi ta/ chos rje bla
ma dam pa la bstod pa dang / 'khon sa skya pa'i gdung rab rgyas pa/ bu ston rin po che/ red mda' ba/ tsong kha pa rnams kyi bstod pa/ gzhan yang / dbus gtsang gi bla ma
che chung mang po'i bstod pa/ yid dam gyi tshogs la/ ston pa sangs rgyas thub pa'i dbang po la/ gsang ba bsam gyis mi khyab pa/ cho 'phrul bstan tshul/ mtha' gnyis mun sel
sogs/ 'jam dbyangs la zhing bkod rtogs brjod/ sdeb sbyor pad dkar sogs/ brgya rtsa tsam yod rgyu yin na'ang bsdus pa nyi shu skor/ gzhan yang rgyal ba tshe dpag med/ byams
pa/ spyan ras gzigs/ sgrol ma/ 'od zer can sogs la mang po yod pa thor bur bsdus pa/ spau ti chen por longs pa na gsal/ de rjes bstan pa'i rtsa ba/ legs gsung 'dul ba'i
skor la| mdo rtsa'i TIka chen/ sum brgya pa dang lnga bcu pa'i TIka nyis brgya lnga bcu rtsa gsum gyi yan lag rtsis tshigs bcad ma / bstan pa'i gzhung bzhin sgra dang
tshad ma la/ ka lA pa'i TIka chen/ tsantra pa'i TIka chung / byings grub nyer mkho/ rnam 'grel TIka chen dang / rig sa gter TIka bstan pa'i snying po mdo sde dang

mngon pa las/ mdo sde la phar phyin TIka rin chen phreng ba dang / bshes springsprings gi TIka sher snying sa bcad/ mngon pa'i tha snyad/ mngon pa la/ mdzod kyi TIka chen/
kun btus TIka mdo sde'i rgyan/ 'byed rnam gnyis rgyud bla ma rnams kyi TIka don dam pa'i mngon pa la/ spyod 'jug rigrigs pa'i tshogs lnga/ bzhi 'jug rnams kyi TIka mdo sngags
spyi'i nyams len/ sdom pa gsum po'i rnam gzhag lag len dang bcas pa re re/ bstan 'gyur gyi dkar chag 'dres 'khrug rnam 'byed/ bstan pa'i gtso bo rdo rje thig pa la/
bya rgyud de bzhin gshegs pa'i rigs kyi/ gzungs grwa lnga/ 'od zer can/ gdugs dkar rnam rgyal gyi mngon dkyil/ padma'i rigs la/ bcu gcig zhal lha so bdun ma klu sgrub lugs
kyi mngon dkyil snga mo nas byas pa cig yod/ de yo ga sgo bstun yin| spyod rgyud rnam snang mngon byang gi mngon dkyil/ rnal 'byor rgyud kyi brgyud pa'i gsol 'debs/ 'dus
pa'i smon lam dang bcas pa/ stobs po che dang 'gro bzang ma rnal 'byor rgyud kyi nyams len dang sbyar ba bstan pa'i yang rtse| rnal 'byor bla med pha rgyud la/ gsang 'dus
ye shes zhabs lugs kyi 'jam rdaur mngon dkyil mchod phreng / de 'jig rten dbang phyug mi bskyod pa lha bcu dgu ma/ dam tshig rdo rje/ bgegs mthar byed rnams la 'don pa
spo tshul/ 'jam rdor dang sbyar ba'i chos dbyings gsung dbang / rnal 'byor rdzogs 'phreng gi gtso rkyang gi mngon rtogs dang / snying po lha grangs dang bcas pa/ 'khor chen
mngon rtogs/ gshin rje gshed skor la/ rdo rje 'jigs byed kyi mngon dkyil/ mchod phreng / dgra nag gdong drug gshed dmar lha lnga dang bcu gsum ma'i

mngon rtogs/ drug cu pa'i gtor chog rgyas pa/ ma rgyud la bde mchog lo hi pa'i mngon rtogs rgyas bsdus/ dril bu pa'i mngon dkyil/ rim lnga'i smon lam dang bcas pa/ nag po pa'i
mngon dkyil mchod 'phreng / mkha' 'gro rgya mtsho'i mngon rtogs/ sgyu thod gnas gsum gyi mngon rtogs/ grub rgyal ma'i tshe khrid mngon dkyil/ gnyis med la/ kyai rdor
gyi mngon dkyil mchod 'phreng/ gur rigs bsdus kyi mngon dkyil/ bstan pa'i mthar thug dus kyi 'khor lo lag len la/ mngon dkyil/ mchod 'phreng/ bstod chen/ sdom chen dang /
dpal ldan rgyud kyi mngon rtogs/ sems 'grel lugs kyi bde skyes kyi mngon dkyil/ thig gi bshad pa/ phyag rgya'i rim pa/ de dag gi yan lag dang / rnam gzhag rgyud sde spyi
dang bla med rgyud sde kun la sbyar zhing / lag len dus 'khor la gtso bor byas pa'i rten gsum bzhengs tshul dpal 'byor rgya mtsho/ rab gnas cho ga dge legs rgya mtsho/ sbyin
bsreg cho ga dngos grub rgya mtsho/ tshogs 'khor cho ga bdud rtsi rgya mtsho/ lho sgo'i cho ga ngan 'gro kun 'dzoms/ rtsis kyi lag len/ lnga bsdus gza' lnga cha gnyis/
nyi zla gza' 'dzin/ dus sbyor g.yul rgyal la brten pa'i lag len rgyas pa dang 'grel chen la brten pa'i yul drug gi dus sbyor/ 'jam dpal rtsa rgyud la brten pa'i rtsis
'bras/ skyon spong rgyal ba dgyes byed/ rtsod bzlog rtsa chad 'chi ltas kyi bshad pa/ man ngag la/ sngon 'gro dad pa'i rol mtsho/ gsol 'debs byin brlab kyi sor bsam dbu ma'i/
srog 'dzin thig le'i/ dran ting bde chen gyi/ ngo sprod yid kyi/ gegs sel rnam grol gyi rol mtsho ste/ rol mtsho bdun/ kun gyi shes byed la/ 'grel chen gyi sa bcad/

sngon 'gro rgyud la 'jug pa'i dga' ston/ spyi don chen mo bstan pa'i rgya mtsho/ bskyed rim gyi bshad pa rgyas pa dang bcas pa/ brgyud pa'i gsol 'debs smon lam dang bcas pa'o/
/de bzhin du gsang 'dus bde mchog kyai rdor/ gshin rje gshed skor/ rdor phreng bka' gdams glegs bam rnams kyi bla ma brgyud pa'i gsol 'debs/ rang rang gi nyams len smon
lam du bsdus pa rnams dang / gzhan yang / rang bskul gzhan bskul/ dris lan sogs phran tshegs shin tu mang ngo / /chos skyong gur zhal/ legs ldan/ tshogs bdag rnam sras
las gshin rnams kyi bstod pa bskang bshags chen mo dang bcas pa/ smon lam lam rim du gril ba/ bkra shis thung mong ba dang bcas pa/ mdo sngags phyi nang kun gyi don bsdus
pa/ grub mtha' kun shes rtsa 'grel ni legs par grub la/ 'di'i grogs su/ rigs gnas kun shes/ mdo sde kun shes/ rgyud sde kun shes rnams kyang rtsa 'grel du sbyar ba re dang
/ mngon pa kun btus dang / phar phyin gyi spyi don che ba re myur du bya bar 'dod cing / tshe ring na/ rgyud sde'i rnam bshad 'ga' re yang byed 'dod mod kyi/ spyir phrin
las kyi las shugs cher mi snang zhing / khyad par tshe stod la/ bla ma dam pa 'dra la/ dang por thugs rtsom re zhus/ rno ba bzhin ma byung ba'i rkyen gyis mthar bskyal
ba gnyis tsam byas pa'i rnam smin mngon 'gyur ba yod pas/ gzhan don du 'gyur ba ni dka' yang / bstan pa'i rgyun la cung zad phan zhing / 'ga' zhig la don gnyer chen po'ang
snang bas smon lam bya'o/ /gsum pa la/ 'khor lo gsum gyis bstan pa spel/ /'phrin las bzhi

yis 'gro don byas/ /phyogs re min pas gnyis don grub/ /bsdu dngos bzhi yis phrin las bskyangs pa'o/ /dang po ni/ bslab pa gsum gyi lus stobs mtha' dag rdzogs/ /'khor lo gsum
gyi ral khur 'thon por 'dzin/ /sde snod gsum gyi gad rgyangs cher sgrogs pas/ /gdul bya gsum gyi gangs ri skyongs la 'dud| |ces pa seng ge chen po'i gzugs su bkod pa ste/
bslab pa gsum gyi mtshan nyid ni/ 'dul ba/ mdo sde/ mngon pa'i sde snod kyi/ rim bzhin bstan bya'i gtso bo lus ngag gi nyes spyod gtso bor bsdom pa dang / sems kyi nyon
mongs mngon 'gyur gtso bor gnon pa dang / sems kyi nyes pa'i sa bon drung nas 'byin pa'i bslab pa rnams/ lhag pa tshul khrims kyi dang / ting nge 'dzin gyi dang | shes
rab kyi bslab pa'i mtshan nyid yin la/ de gsum gyi yon tan shes bya la srid tshad mtha' ma rdzogs kyang dus la ltos te/ gtso bo'i yon tan mtha' dag rdzogs zhes bya'o/ /'khor
lo gsum ni/ 'dul ba lung las gsungs pa/ bya ba las kyi dang / klog pa thos bsam gyi dang / sgrub pa nan tan gyi 'khor lo'o/ /dang po ni/ slob dpon gyi dus/ yos lo'i chos
khrims pa byas te/ sku 'bum gnyis kyi zhig gsos dang / bzhugs tshag mtha' dag lag bdar ste byas| de gong lo shas grwa tshang so sor bsod snyom byas pas sa phyogs la 'ga'
res kyi rtsod pa chen po byung nas/ rang gis chu lho'i dbu mdzad la phyin te/ da lta bar du 'chos pa'i spyi bsod khyad par can 'di bcas/ spre'u lo la/ chos rje sems dpa'
chen po'i bka'i tha ma dang du blangs nas/ dpal gsang ba 'dus pa'i blos longsbslangs legs par sbyangs/ gdan sar slebs ma thag

nas gzim khang shar gnam sang su song yod pa'i zhig gsos tshang ma dang / nang rten byams mgon gyi gser sku/ jo bo'i sku tshad ma/ glang lo la khro mo che/ yos lo sgo khang
dang gnam g.yang/ sbrul lo gzim khang bde ba can gyi tshang mang steng shod/ rta lor zangs ma che'i bcor rnams/ sprel lor/ rgyud 'bum/ byi ba lo la/ dbu rtse dang khyams
kyi spen bad/ stag yos 'brug gsum la/ dus 'khor blos longsbslangs / stag lo la gtsug lag khang gi ka tshar gong ma spel ba rnams| lhan cig gnas pa byang pa rin chen grub
kyis sgrub grogs pa byas nas grub| spre'u lor/ ka tshar gnyis pa dang / shar gyi thog bcos khyad par can| khyi lor shar gyi log bris/ gnas brtan thang sku nyi shu rtsa gsum
sogs/ dbu rtse chen mo'i thog bcos khyad par can/ phag lo'i dgun stod/ bde ba can gyi lha khang nang ma'i thog bcos/ thig khang / stag lor 'dul ba lung rdzogs par grub
pa rnams lhan cig gnas pa lha'i dpal bzang gis do dam pa byas pas grub ste/ mdor na rje gong ma rnams kyi thugs stobs che zhing / dag ma 'thon par mdzad pa'i rgya bo che
yod pa'i steng du/ sa cung zad ngan tsam gyi chos sde mdzad pa 'di kho bo'i sgrib sbyong la dgongs pa lta bu'o/ /gnyis pa ni/ rang gi byas tshul ni sngar brjod zin/ gzhan
yang / chos 'chad rnams la/ sngar gyi rgyag rten rgyun pa gang yod/ 'chags med dang / rnyed bkur spar cha gang 'grub byas pa'i 'chad nyan gyi bdag rkyen/ grwa pa spyi
dgos la| slob gnyer gyi grogs ldan sgo du ma nas dang / rigs (rig)lung gi rtsol ba/ dbyar dgun rigs ja'i sgrub zla/ chos bar gyi bdag rkyen sogs res

mos su byas so/ /gsum pa la/ rang gis bslab pa phyi ma gnyis kyi nyams len rtse gcig pa ma byung na'ang / srod dang tho rengs sogs gang khom 'bad rtsol byas shing / gtso bor
tshul khrims kyi bslab pa'i sgrub pa nyams len la 'bad pa bton/ dgon par gzhi gsum gyi nyams len gyi gtso bo byas pa'i bslab khrims la gtso bor byas/ dbyar dgun tshogs
chos la 'dul ba gtso bor bshad pas/ da dung gzhan phal cher las/ btsun rkang bzang ba sha stag ste/ gleng brjod yod pa re re tsam la kun gyis than ltas su byed pa 'di'i do
dam dang bdag rkyen ni bya rgyu'i gtso bo yin pa'i khur 'khyer ba yin no/ /gzhan yang sngags kyi sgrub mchod gsang ba 'dus pa lugs gnyis kar gyi bdag 'jug longs pa brgya
phrag brgal bas/ cho 'phrul gyi zla ba phyed las nyung mi srid pa/ dus 'khor ba lnga bcu skor gyis dbyar ston bdag 'jug tshar re ma'i cho ga cha lag shin tu rgyas pa dang
bcas| zhag snga ma dang mtshungs pa/ de dag gi ring la kyai rdor ba la lnga drug tsam gyi sgrub mchod/ bde mchog lo hi pa'i sgrub mchod kyang sum cu skor gyis zhag bcu
skor sogs dang / rgyud de dag gi slob gnyer ba mang rab la/ bshad pa dang bdag rkyen gang 'grub/ gzhan yang lo mtshams pa 'ga' re'i bdag rkyen rnams so/ /gdul bya gsum ni/
dbang po rno 'bring rtul gsum ste/ gzhan rnams rtogs sla'o/ /gnyis pa ni/ rgyud sde rnam bzhi'i chu gter chen po las/ /dbang mchog rnam bzhi'i 'dzam bu chu bo'i gser/
/bsnyen bsgrub rnam bzhi'i sbyor bas legs

sbyangs nas/ /'phrin las rnam bzhis rtag par skyong la 'dud/ /ces pa/ bya ba/ spyod pa/ rnal 'byor/ rnal 'byor bla med de/ rgyud sde bzhi po rgya mtsho bzhi yi gzugs su bkod
nas/ bya rgyud la/ chu dang cod pan/ spyod rgyud la de'i steng du/ rdo rje/ dril bu/ ming dang / rnal 'byor rgyud la/ de'i steng du slob dpon gyi dbang | bla med la/ de
dag gi steng du gong ma gsum ste/ rgyud sde bzhi'i dbang bzhi'o/ /mthar thug bla med kyi bum gsang shes rab bzhi pa ste/ dbang bzhi gser gyi gzugs su bkod pa/ chu gter nas
blangs te/ bsnyen pa/ nyer bsgrub| sgrub pa/ sgrub chen ste/ bsnyen bsgrub yan lag bzhi ni/ rgyud sde so so la yod pa rnams kyi gser lta bu'i dbang bzhi'i lam gyis dri
ma sbyangs nas/ zhi rgyas dbang drag gi 'phrin las rnam bzhis/ nad sogs lus kyi sdug bsngal dang | mya ngan la sogs pa sems kyi yid mi bde zhi ba dang / tshe zad pa dang
/ nor dbul ba la sogs pa'i tshe dang dpal 'byor rgyas pa dang / bstan pa la ma dad pa la sogs pa rnams thabs kyis dbang du bsdus pa dang / shin tu gdul dka' ba bdud rigs
kyi mi dang mi ma yin pa rnams/ ting nge 'dzin dang sngags kyis tshar bcad pa rnams kyis 'phral dang phugs su bskyangs pa'o/ /de yang gtso bor gzhan phan snying rje'i bsam
nas/ nad kyis gzir ba gcig la sor 'brang lta bu'i dbang tshar gcig byed pa na'ang / mkha' khyab kyi sems can dmigs yul du byas nas/ gtso bor nad kyis gzir ba mtha' dag
mdun du mngon sum pa ltar bsam pas/ nad pa de dang lhan cig nad las grol bar mos pa dang / tshe sogs rgyas pa dang / des dbang du 'dus nas chos la sbyar ba dang / nad pa

de la 'tshe byed des mtshon pa'i bdud rigs thams cad/ bsad dang / bskrad dang | sogs kyis de dag gi gdug sems dang / 'byung lus thal bar bcom nas| 'od gsal gyi sems dang ye
shes kyi lus mngon du gyur par mos pa rnams brtag par gang nus byas pas de dang de'i nad zhi ba'ang mang zhing / 'chi nges pa'i nad las/ grol ba mang du byung zhing shin
tu mgu dka' ba dag kyang dbang du gyur pa dang / mi ma yin shin tu ma rung pa kha zug pa dag kyang rang zhir song ba rnams/ mang po'i blo la gsal lo/ /gsum pa la/ gnas lnga
rig pa'i mthar son panTi ta/ /gzhi lnga stong par rtogs pa'i rnal 'byor pa/ /lam lnga rim gnyis bsgrub mdzad rdo rje 'dzin/ /sku lnga 'bras bu mngon du gyur la 'dud/
/ces pa la/ rig gnas lnga shes tshul bshad zin/ gzhi lnga ni/ chos mngon pa'i brda chad de/ snang ba gzugs kyi/ gtso bo sems kyi/ 'khor sems byung gi gnas skabs ldan min
'du byed kyi/ rang bzhin 'dus ma byas kyi gzhi rnams te/ 'di lngar ma 'dus pa'i shes bya med do/ /lam lnga ni/ tshogs lam/ sbyor lam/ mthong lam/ bsgom lam/ mi slob lam mo/
/sku lnga ni/ sangs rgyas sku lnga'i bdag nyid can/ /zhes mtshan brjod las gsungs pa ye shes lnga la sku lngar bzhag pa ste/ chos dbyings/ me long | mnyam nyid/ sor rtog/
bya grub ye shes rnams te/ mdo sde rgyan la sogs pa mdo phyogs su snga ma btags pa ba dang / gzhan bzhi ye shes dngos su gsungs la/ sngags phyogs su snga ma'ang ye shes
dngos su gsungs so/ /spyir don smra gnyis/ gzugs sku dang chos sku gnyis su nges/ byams chos sogs su/

ngo bo nyid longs sprul ste gsum du nges pa/ gsang sngags phal cher du rtogs ye chos sku bsnan nas/ bzhir nges pa/ dus 'khor dang / mtshan brjod du/ bzhi la bcu drug tu dbye
ba dang / sku lngar gsungs pas/ chos skad bsres nas byed pa rnams mi 'thad pas/ 'dir gsung rab mthon po'i dbang du byas pa ste/ spyir sems can thams cad kyang sku lnga
mngon du 'gyur rgyu yin pa ltar/ 'dir yang ngo | |rim gnyis kyi 'khor du/ rgyud sde 'og ma'i/ mtshan bcas dang / mtshan med kyi rnal 'byor yang bsdu ste/ de yang lam thun
mong ba/ dad pa dang nges 'byung byang chub kyi sems kyis bslangs pa'i/ dge sdig gi blang dor/ tshul khrims rnam dag dang byang phyogs/ phar phyin drug rgyud sde'i rtsa
ba dam tshig dang sdom pa/ ngo bo snang phyogs dang / stong phyogs kyi lha'i rnal 'byor/ myur du mthar phyin byed/ bde stong sbyor ba sogs kyi yon tan yongs su ma rdzogs
kyang / cha lag dang / ngo bo ma tshang ba med cing / go rim nges pa dang / bogs 'byin dang | gegs sel gyi yan lag dang bcas pa shes shing / cung zad nyams su myong bas/
lam phyogs re bar ma lus/ la la mtshan nyid rkyang pa dang / kha cig sgom chen rkyang pa dang / de bzhin du mdo sngags phyogs re ba dang / grub mtha' dang chos lugs sogs
phyogs re bar lhung nas/ bdag bstod/ gzhan smod kyi gang zag dang chos spong ba lta bu min gyi/ panTi ta dang / rnal 'byor pa dang / rdo rje 'dzin pa zhes pa'i ming kyang
sgro btags pa rang min par don la gnas pa dang | de bzhin du 'dul ba dang / mdo sde dang / mngon pa dang / rgyud sde rnams 'dzin pa zhes pa yang ste/ mdor/ dag snang phyogs
med kyi dad pa dang / legs bshad

nyes bshad 'byed pa'i shes rab gnyis phan tshun 'dren pa bzhin du 'phel ba'i smon lam cung zad thebs par gdon mi za'o/ /bzhi pa ni/ dri med bslab gsum rin chen gzhal med khang
/ /kun gsal mkhyen brtse'i gzi 'od rab tu 'bar/ /gzhan phan bsdu bzhi'i phrin las them skas can/ /thub bstan sgron me mchog la gus phyag 'tshal/ /zhes pa/ yon tan gyi
rten bslab gsum ni gzhal med khang / brten pa/ rang don mkhyen brtse ni 'od stong 'bar ba dang / gzhan don bsdu bzhi ni/ them skas dang skye tshal dang / dpag bsam gyi shing
la sogs pa'i gzugs su bkod nas/ 'jig rten gsal byed nyi ma bzhin du/ bstan pa'i sgron me mchog nyi ma lta bu yin zhes pa'o| |gzhan rnams bshad zin la/ bsdu dngos bzhi
ni/ mdo sde rgyan las/ sbyin mtshungs de ston len 'jug dang / /bdag nyid rjes su 'jug rnams kyis// snyan par smra dang don spyod dang / /don mthun nyid du 'dod pa yin/
/zhes sbyin pa ni/ phar phyin drug gi zang zing gi sbyin pa dang mtshungs/ snyan par smra ba ni/ phyin drug sogs kyi lam de dang de gsal bar ston pa dang / don spyod pa ni/
bstan pa de nyams su len du 'jug pa dang / don mthun pa ni/ gzhan la gang bstan pa de bzhin du rang yang nyams su len pa'o/ /de rnams las/ dang po ni/ sbyin shugs kyi
longs spyod che tshad ni ma byung la/ gang byung bla ma'i dus mchod la dmigs te/ dge 'dun rnam dag la gtong ba dang / bla ma'i dgongs pa bskangs phyir du/ zhig gsos dang
rten bzhengs dang / dge 'dun 'du ba'i ched du| sbyin bdag la gtong ba sogs byas te/ rang don du cung zad kyang mi 'dzin

pa'i bsam sbyor gyi lugs yin no/ /gnyis pa ni bka' 'gyur ro cog tshar gcig bshad/ bstan bcos ni/ rnam bshad gang byas rnams las/ tshar re ma bshad pa med cing / khyad par dka'
chen bzhi dang / mdzod rtsa 'jug byams chos/ spyod 'jug bshes springsprings sogs ni/ tshar 'ga' re bshad/ yang dgos 'dul ba dang / sgra dang | dus 'khor ni tshar shin
tu mang ngo / /gzhan yang so thar gyi mdo/ 'od ldan rtsa 'grel/ me tog phreng rgyud/ mngon pa phran mang po/ tshad ma'i sde bdun phyi ma 'dra yang bshad do/ /gzhan yang
/ jo bo chen po'i chos chung brgya rtsa/ khyad par bka' gdams glegs bam gyi lung rgyas pa tshar lnga tsam dang / thig le bcu drug gi dbang 'khrid rgyas bsdus tshar drug tsam
dang / rdo rje phreng ba'i skor gsum gyi bshad pa/ lag 'khrid/ dbang bskur rgyas pa/ dkyil 'khor lnga bcu nga gnyis ma'i lugs/ rdul tshon gyi dkyil 'khor shin tu ngo
mtshar ba bzhengs nas tshar bzhi song / de bzhin du mkha' 'gro rgya mtsho'i dbang rgyas pa byas/ gzhan yang gsung ngag rin po che shin tu rgyas pa tshar gsum/ cung zad bsdus
pa tshar gnyis| gsang bde dus gsum gyi rdzogs rim tshar mang po/ gshed dmar 'jigs byed kyi rdzogs rim bshad/ nA ro dang ni gu/ phyag chen lhan cig skyes sbyor| yi ge
bzhi pa ga'u ma/ dmar 'khrid/ dpal mo lugs rnams rgya ston rin po che las thob nas gzhan la'ang tshar re tsam bshad/ dmar 'khrid tshem bu lugs| chos rje bla ma dam pa'i yig
cha'i steng nas/ sems dpa' chen po'i drung du thob ste/ tshar gsum tsam bshad/ gzhan yang las kyi gtso bo snyan smra la byas

nas nyin mtshan med par 'bad do/ /gsum pa ni/ rang gi lta ba dang spyod pa sogs kyi yon tan gzhan la ji bzhin 'phos pa ma byung na'ang / yid dga' tsam byed pa shin tu mang
la/ cha shas 'phos pa'ang mang po yod do/ /tshul khrims kyi bslab pa ni/ rta nagadage 'phel| chos 'khor/ rgya mtsho sogs su byas pa kun gril na/ rab byung brgya phrag gsum
tsam dang / bsnyen rdzogs bdun cu skor byas shing / 'ga' zung 'ga' zung ma gtogs/ chos 'khor ba la rab byung bsnyen rdzogs byas pa yin zer nas bslab tshugs la nan du byed
do/ /bzhi pa ni/ bsam pa'i ngos nas chos la zhus dag byas te ji bzhin bya bar 'dod pa yod mod/ sbyor ba'i ngos nas/ rje btsun red mda' bas/ 'gro drug pha mar shes pa'i
snying rje dang / /snang srid stong par rtogs pa'i shes rab gnyis| |re 'ga' res 'jog res 'ga' zung 'brel bsgoms/ /'on kyang phal cher snyom las dbang du thal/ /zhes pa bzhin
te/ dang por dad pa so ma'i tshe| bla ma mthong ma thag dang dran ma thag mchi ma 'chor ba'i dad pa dang / dge 'dun dang lhan cig tshogs su 'gro ba'i tshe/ dge 'dun
rnam dag dang gos 'di lta bu gon/ gding lhung 'khyer nas lhan cig 'gro ba'i skal ba byung snyam pa dang / chos gos chab bsil gyi tshe/ gtsang sar 'jog pa na yang 'di lta
bu'i 'dul ba'i lag len nyams su blang du yod snyam pa sogs byas ma thag tu mchi ma ye mi thub pa dang / khyad par gso sbyong gi tshe/ mgo phur nas nges 'byung gi shugs zad
zad kyi bar du mchi ma bton pa na/ 'ga' res 'dis sdom pa shor ba yin par

'dug zer mkhan thos pa na/ nyams bskyil bas/ de rjes kyi mchi ma nyung du song ba na/ chos rje mkhyen rab dbang phyug pa'i gsung gis/ khyed dad pa dang nges 'byung chung du
song 'dug pa ci yin nam gsung ba byung ste/ de lta bu'i nges 'byung dang | des bskyed pa'i tshul khrims sngar bshad pa bzhin dang btsun pa byas nas lo gsum lhag par rngas
mi 'jug par gdan rkyang pa'i steng du tsog bu mtshan nyid tshang ba byas pa khams la shin tu gzan par byung nas mnye 'bol re bcugaganyid la zla grib 'dom gang gi tshad
yun ring po byas/ nyung ja 'thung sar yang dpe cha blta ba dang / bskyang ran byas pas/ gral pa 'di rnams kyis/ ci lab bsam pa ma gtogs/ gtam gleng byas pa mi tshor ba sogs
dang / bar skabs su| dus 'khor rgyas pa sogs kyi bsgom bzlas 'chags med/ mtshams gcig nas dpal ldan rgyu skar/ mkha' 'gro rgya mtsho/ chos dbyings gsung dbang sogs kyi
dkyil 'khor chen po mang po'i bsgom bzlas 'chags med/ phyis rigs tshogs bzhi 'jug byams chos lnga/ spyod 'jugarin chen phreng ba sogs gzhung mang po/ dang po slob gnyer
gyi dus/ kha ton byas pa rnams/ gsos nas kha ton lo skor du byas pa lta bu'i brtson 'grus/ tsha grang sogs kyi sdug bsngal cung zad byung pa na/ rang nyams la dpag ste/ tsha
grang gi dmyal ba sogs la dmigs te/ mchi ma 'byin pa sogs kyi snying rje/ snang ba thams cad rdzun pa bslu ba'i chos can dri za'i grong khyer lta bu la 'khrul ngor bya
byed 'thad par mthong ba'i ji lta ba dang / sngar brjod pa'i ji snyed pa mang du shes pa'i shes rab sogs ni yod la/ log rtog can dang chos nyams chung bas bltas pa'i tshe/

dug gsum gyi spyod par mngon pa mang du 'byung yang / chos dang bstun pa'i tshe/ rgyu'i kun slong 'dul ba'i dus dran dang / mdo'i snying rje dang / rgyud sde'i lha'i rnal 'byor
gyis gang zin dang / ma zin na de ma thag tu bshags bsdams sogs legs par byas so/ /gsum pa yan lag bdun pa'i lhag ma bya ba/ nyams len mtha' dag smon lam du gdab pa'o/
/dang po ni/ mchod pa kun 'bul gyi sogs so/ /gnyis pa la/ rig gnas spyi'i dang / nang rig dgos kyi'o/ /dang po ni/ don gnyer sogs so/ /gnyis pa la/ mdo phyogs sde snod
gsum gyi dang / sngags phyogs rgyud sde bzhi'o/ /dang po ni/ lus ngag sogs so/ /gnyis pa la/ rgyud sde 'og ma gsum gyi dang / bla med rigs gsum gyi smon lam ste/ phyi rol
sogs dang / gsang dbang sogs so/ /'di dag gi don rags pa go sla zhing / rgya cher brjod na yi ge mang bar 'gyur bas/ gzhan du rgyas par bshad pa las shes par bya'o/ /rang
gi rnam thar rang gis brjod la zhe 'tsher yang / /rgyal bas gsungs shing | khyung po rnal 'byor/ yang mgon pa/ 'ba' ra ba sogs dam pa mang pos mdzad pa ltar/ slob mas
bskul ngor pradznya ratnas smras pa'o/ /nongs pa kun bshags skal bzang 'ga' la phan gyur na/ /dge ba gang des pha ma mkha' mnyam 'gro ba kun/ /myur du rgyal ba'i go 'phangs
'thob pa'i rgyur gyur zhing //

bstan pa'i sgron me skye rgu'i dpal du 'bar gyur cig/ces pa stag tshang gi lo tsA ba dge slong chos smra ba/ shes rab rin chen rgyal mtshan dpal bzang po zhes bya ba la/ rang
gi slob ma dbus gtsang du ston grags thon zhing / thugs bskyed shin tu bzang bas/ 'chad nyan gyi tshe grwa pa mkhas pa mang po 'thon zhing / nyams len gyi tshe blun rmongs
mgon med mang po smyung gnas sogs la legs par 'god pa'i thugs can/ mkhas mchog skyes mchog dpal bzang dang / mdo sngags mtha' dag la nyams rtogs phul du byung yang ngoms
pa med par thos bsam sgom pas dus 'da' zhing / gzhan don phun tshogs mnga' ba/ 'phags pa mgon po bzang dang / rigs gnas kun la blo gros thogs pa med pas/ mkhas btsun
bzang gsum 'dzoms pa/ brag nag dka' bcu pa nam mkha' rgyal mtshan pa dang / shangs chos mthar phyin nas/ mdo sngags spyi dang khyad par sgra dus la sbyangs shing / rnam
thar 'dzin 'dod gtso bor yod pa/ 'jag pa dge slong kun dga' 'od zer rnams kyis/ yun ring po nas yang yang bskul zhing/ khyad par manTal phul nas dad cing nan gyis bskul ba
dang gzhan yang don gnyer ba mang po dang / khyad par rgyal ba bzang po dbon shrI dang / hu shr-I chen po'i rigs brgyud dri ma med pa/ bla ma dang bstan pa rin po che la
mchog tu dad cing | gtong phod dang ldan pa/ 'tshar rab 'byor nang so rgya sog rin chen pas/ ston chos btegs te/ zhu rten 'bul ba dang bcas nas bskul ba'i ngor/ rnam 'gyur
zhes bya ba lcag pho stag hor zla dgu pa tha skar gyi zla ba'i yar ngo'i tshes bzhi la sbyar ba re zhig rdzogs so// //sarba bha wantu//

